ክልተ ዛንታታት


ፈላማይ ስራሕ ዝረኸብኩላ ከተማ ትኹን እምበር ዝደልዮም መፃሕፍቲ ክተቕርበለይ ስለዘይከኣለት ብዘይጣዕሳ ክገድፋ ይግደድ ኣለኹ፡፡ ካብ ክዳውንተይ ወፃኢ  ከሕዞ ዝደለዮ የብለይን፤ ባልጃይ ሸኪፈ ናይ ዘይምርዕው ገዛይ ንብረታት፦ ፍርናሽ፣ ናይ ላስቲከ ምንፃፈይ፣ ማይ መትሓዝየፌኒ፤ ከምታ ከተማ ኣየር ፀባይ ዝነቐፁ መሳርሕተይ፤ ኣይገዝእን ስለዝበሉስኒ ገዲፈጽም ከኸይድ ተገዲደ ኣለኹ፡፡


ከማይ ንዝመስሰለ ሰብ ስራሕ ምርካብ ኣዚዩ ከቢድ እዩ፡፡ ከማይ አንትብል ሉስሉስ ምኳኑ ዘፍልጥ፣ ክትብድሎ ዘይከኣለካ ሰብ፣ ስራሕ ቆፀርቲ ኣይፈትዉን። ከም ጉንዲ ተገቲሩ ዝቃለሶምን ሰሊዑ ዝድብርዮምን ሰብ እዮም ዝደልዩ። ከም ሰቲ ጉንብሕብሕ እናበለ ዘሕርቖም ኣይደልዩን፡፡ ነዛ ምስላ ነቲ ኤዞፕ ኣመስግኑስይ። ኤዞፕ ፀሊማይ ናይ ጥንታዊት ግሪኽ ነጋራይ ፅውፅዋይ ነይሩ። ግሪካውያን ንፀሊም ኩሉ ኢትዮጵያ ይብሉ ስለዝነበሩ ሎሚ ኢትዮጵያ ወናኒት ኤዞፕ ኮይና ኣላ፤ እንተወሓደ፤ ናቶም ኮነ ኣይኮነ፤ ምውናን ደስ ኣብ ዝብሎም ሰባት ልቦና ወናኒቱ ኮይና ኣላ።


ብዛዕባ ስብኣዊ ርክባት ደቅ ሰባት ክንዲ ድላዩ ይዘረብ ስራሕ ፡ ምድላይ መዕቖቢ ኣራዊት ኣበይ ከምዝኾነ ዝረኣየሉ ግዘ እዩ፡፡


ነዛ ከተማ እንትለቃ ዘጣዕሰኒ ነገር እታ ማዶና አትበሃል ደራፊት ብንእስነታ ዝነበራ መልከዕ ዘለዋ ቆልዓ ገዲፈያ ምምፀአይ እዩ፡፡ ናብታ “ዳሕረዎት ቀዳሞት ይኾኑ" ዝብል ነገር መርኣያዶ ይኾን? ሐይሊ ጥበብ አምበኣር እዚ እዩ፡፡


ንዶስቶየቭስኪ ስልጣነ ሰባት ዝዕቀን ፡ ንእንስሳት ብዘርእይዎ ርህራህ እዩ። ቆልዓ እናሃለወ ሓደ ሰካራም ወተሃደር ጋሪ ተሳፊሩ ነቲ በዓል ጋሪ ፍጠን እናበለ ይድብድቦ፤ እቲ በዓል ጋሪ ብግዲኡ ነቲ ፈረስ ይድብድብ። ቆልዓ ኮይኑ ነዙይ ዝረኣየሉ ተጓንፍኡ “ናይ መጀመርታ ቁስለይ" ኢሉ ይፅውዖ።፡


ኣነ ኒቼ ወይ ዶስቶየቭስኪ ኣይኮንኩን ተምሃራይ ኮይነ ገበንን ቅፅዓት" ኣንቢበ ከይወዳአኹ ክረምቲ ተወዲኡ ናብ ቐፅሪ ዩኒቨርሲቲ እንትምለስ ዘትረፍክዎ ነገር ክም ራስኮልኒኮቭ ኣብ መንጎ ዘረባይ “እህም.” ምባል ጥራሕ ነይሩ፡፡ “እህም" ምባለይ ከም ኣረጊት ነገር ዝሓይኽ፣ ተንኮል ጥራሕ ዝትንትን፣ መፈልፈሊ ከፍኣት፣ መፅልኣይ ሰብ ንምኳነይ ከም መረዳሕታ ጌሩ ዘቕረበለይ ቆልዓ ኣይርስሰዖን። ከመይ ዝበልዎ ዓሻ እየ!


ምስ ኣለማየሁ ሓደ መዓልቲ ኣምሲና እንትንመፅእ ፡ ኣብ መንገዲ ዝወደቐ ሰብ ንረከብ፡፡ በቲ ዝነብረ ቁሪ ሰብ ወዲቹ እንትንረክብ አንታይ ከም ዝተፈጥረ ንምምርማር ፅግዕ ዝብል እኳ ኣይመስለኒን። ኣለማየሁ ግና እንትሪኦ ከየወላወለ ተፀጊስዎ፡፡ ናይቲ ዝወደቐ ሰብ ሸሚዝ ብደም ጠልቂዩ ኣሉ። ለያቡ ቀጥቂጦምዎ ወይ ድማ መኪና ገጪይዎ ኣብኡ ኣፀጊስዎ ወይ ባዕሉ ተፏሒኹ ተፀጊዑ ይኸውን። ከም ዝተጎድአ እንትፈልጥ ንባዕሉ ሓንቲ ነገር ከይሓሰበ ኣልዒሉ ተሸኪሙ ኣብ ቀረባ ናብ ዘሎ ሆስፒታል ሓገዝ ከግበረሉ ወሲድዎ፡፡ ገሪምኒ፡፡ 
ባዕሉ ክፊሉ ኣሕኪምዎ፡፡ ብፅባሒትኡ እንታይ ከም ዝኾነ ኣይፈልጥን፡፡ እንትሽከሞ ደም ዝተንከፎ ከዳኑ ካብ ጥቕሚ ወፃኢ ክምዝኾነ ይፈልጥ እየ፡፡


መስትያት በሪን መንደቕን ዝረኣዩኒ ኣብ ውሽጢ ዝተፈላለየ ሕብሪ ዘለዎም መስተታት ዝሰትዩ ሰባት ይገርሙኒ ነይሮም። ኣብ ፒያሳ ኣብ ራስ መኮነን ድልድል ከባቢ ክፍቲ ኣብ ዝነበረ ናዩ ከረምቲ ውሕጅ ዘስግኦን ጓሓፍ መደርበዪ ዝተገብረ ቦታ ተፀራሪጉን ማዕሪጉን ዝኸፈቱሉ ካፌ ንሓደ ሻሂ ሓደ ቅርሺን ሰብዓን ሓመሽተን ሳንቲምን ምሻጡ ምስ መሓዙትና ብኡኡ ብዝሓለፍና ቁፅሪ ንነጋገረሉ ዛዕባ ኮይኑ ነይሩ፡፡


እንተንብብ ንምንባብ አምበር ደራሲ ንምኳን ኣይኮነን። ደራሲ ንምዃን ዘንብብ ዝመስሎ ግዛቸው እዩ። ግዛቸው ኣብ ዩኒቨርሲቲ አናሃለና ፕርፌሰር ንብሎ ኔርና፡፡ ኣብ ኩሉ ነገር ዝህቦ ሪኢቶ ኣለዎ፡፡ ከኣምነሉ ወይ ድማ ዝመሰሎ ካብ ምንጋር ንድሕሪት ስለ ዘይብል ምስ መብዛሕቲኦም ሰባት ኬርና ኣይረዳዳእን፡፡ ኣነ ከዓ ገርህነተይ ወረኛታት የፍትወኒ፡፡ ግርህና እንተደኣ ዘይኮነ ፀወታ ምፍታው ኢለ ክቕይር፡፡


ግዛቸው ብዛዕባ ዘልኣለማዊነት ድኽነት እንትዛረብ ናይ ኢኮኖሚክስ ከፍሊ ትምህርቲ ክመሃር ዝመረፆ ድኽነት ክም ዘይጠፍእ ሙሉእ ንሙሉእ ርግፀኛ ንምዃን እዩ ዝመስል ዝነበረ። 
“ኩሉ ሰብ ገንዘብ እንተደኣ ረኺቡ ምንካይ ዋጋ ገንዘብ ከጋዋም እዩ፤ ዋጋ ገንዘብ ምንካይ ድማ ናይ ኢኮኖሚያዊ ቅልውላው ከስዕብ እዩ። ብኻሊእ ኣዘራርባ እቲ ቅልውላው ኢኮኖሚ ዝድብርዮም ስባት ደብሪዩ ገንዘብ ምሰሕደጎም፣ ማለት እውን ድኻታት ምስ ገበሮም ምርግጋዕ የርኢ። ናብራ ናብ ዝነበሮ ይምለስ” ይብል። ከምዚ ኣብ ዝመስል ቀቢፀ ተስፋ ውሸጢ ኮይኑ ከመይ ሕጉስ ከኸውን ከም ዝኽእል ኣይርደኣንን። ንዑዑ ገንዘብ ክም ወርቂ ወይ ድማ ብሩር ዘበሉ ዋጋ ዘለዎም ተሰሪሖም ዝርከቡ ነገራት እንተደኣ ዘይተገብሩ ሓፍ ኮፍ ዋጋ ገንዘብ እቱ ሓዱሽ ሃፍተ ፀጋ ካብ ብዙሃን ናብ ውሑዳን መዛወሪ ስዉር
ሜላ እዩ።፡ እንትሓስቦ ግዛቸው ምስ ናይ ባዕሉ ገፅ ኣስራርሓ እውን ከትዕ ኣልዒሉ ይመስስኒ ከምዚ ብትኽክል ዘይተፀርበ ሓርፋፍ እምኒ …


ነቦይ ምስፋነኹ ቀዳምን ስነበትን ኣብ ሰፈረይ ኣሕሊፈዮ። ሶኒ መፂኡ ካብ ሰፈረይ አንትወጽእ ፈለማ ዝራአኽዋ ቆንጆ ነቲ ኩሉ ጣዕሳይ ብሓደ ሻዕ ኣረሲዓ ፍትወተይ ኣለዓዒላቶ። ስጋ ገራማይ እዩ፡፡ አቲ ኩሉ ናይ ፋከራ መዓት ፡ ንፋስ ወሲድዎ ተሪፋ ማለት ድዩ? ኣይመስለንን፤ እንተወሓደ ንዓርሰይ ድሕሪ ሓሙሽተ ዓመት ኣበይ ክረኽቦ ከም ዝደሊ ሕዚ ክረኣየኒ ክኢሉ ኣሎ፡፡ ክመሓየሽ መሪፀ ኣለኹ፡፡


ንምምሕያሽ ካብ ኣዲስ ኣበባ ምውፃእ ግድን ክብል ይኸእል እዩ፡፡ ዋላ እንተኾነ ዘጣዕስ ነገር ኣይህልዎነ፡፡ ዝደልዮ ንባባት ምቕራብ እውን ኣቋሪፃ ኣላ። መብዛሕቲኦም ኣዕሩኽተይ ብስኮላርቪፕ ካብ ሃገር ይወፁ ኣለዉ፡፡ ፅቡቕ ሜላ እዩ። “ኣብዚ ሃገር ካብ ምንባርስ ኣሜሪካ ክይደ ኦም እንተዝኸውን ይሕሸኒ" አንትብሉኒ ኣነ ኣገላቢጠ “ኣብኡ ካብ ዝነብርስ ኣብዚ ኦም እንተዝኸውን ይሕሸኒ" ይብሎም ነይረ። ከምዚ ከብል ዝገብረኒ ንዓርሰይ፣ ንህልውናይ፣ ኣካል ሃገረይ ጌረ ስለ ዝሪኦ 
ዝነበርኩ ይመስለኒ። ሕዚ ግን ዝጎደለ ነገር ከም ዘሎ ይስመዐኒ ኣሉ። አስካብ ሎሚ ኣዲስ ኣበባ፣ ዋላ ንሓደ መዓልቲ፣ ገዛይ ዝኾነት መሲላ ተሰሚዓትኒ ኣይትፈልጥን። ንምንታይ ከም ዝኾነ ኣይፈልጥን፡፡ ኣብ ዝኸድክዎ ኩሉ ከምኡ ዝስመዐኒ እንተኾይኑ እውን ኣይፈልጥን፣ ካብ ደገ ዘይኮነስ ካብ ውሸጠይ ዝነጎደለ ስለ ዘሎ እንተኾይኑ ኣይፈልጥን።
ስራሕ ኣብ ዝደልየሉ እዋን ንሓደ፣ ከልተ ወርሒ ኣብ ኣከሱም ፀኒሐ ነይረ። ኣክሱም እንትኣትው፣ ክይረኣኽዋ ነዊሕ ግዘ ከም ዝኾነኒ፣ ወይ ከዓ ስባት ቃሕ ክም ዝበለኒ እንትነግሮም “ተመርዓው" ይብሉኒ። ወይለይ ምምርዓው ዶ ቀሊል ነገር ጌርምዎ?» ንነገሩ ቀሊል ነገርስ እባ ነይሩ፡፡ ቆልዑት ኣብቲ ሓዊ ዕድመ እንትበፅሑ ወለዲ የመራዕውዎም ነይርም፡፡ ስርሑ መሸኒት ጠጠው ምባል ጥራሕ እንተኾይኑ ስልጣነ የብቅዐላ። 
ነዚ ዝፈለጡ ጥነታውያነ ወለዲ ንደቆም ብግዘ ብምምርዓው “ገዲም ናብ ስራሕ፣ መሸኒ ኣይትተነኻኽፋ” ይብልዎም፡፡


ንኣንስትዮ ይማርኹ እዮም ንዝበሃሉ ነገራት ብሙልኦም ይሰምዖም እየ። ንኹሉም ዘስማዕምዖም ብርአሱ ዝተኣማመን ሰብ ከምዝማርኸን እዩ። ሓቂ እዩ ከዓ! ብዓርሱ ዘይተኣማመን ኣየንብረንን።፡ ግን ድማ ባዶ ርአሱ ዘበለ ዝዛረቦ ስለ ዘይብሉ ፀጥ ኢሉ ፀግዑ ስለ ዝሓዘ ዓርሰ እምነት ዘለዎ ጌረን ከወስደኦ ይኽአላ እየን። ሓደ ሓዲኦም እንትረኣዩ ብዙሕ ዝረኣዩ፣ ብዙሕ ዝፈልጡ ዝመስሉ፤ ዘይኮንዎ ብምምሳሉምጥራሕ ኩለን ኣዋልድ አንትሻመያሉም ትርኢ።፡ ብርግፅ ባዶ ርአሲ ምዃን ናይ ወረ ከይኮነስ ናይ ተግባር ሰብ ከትኸውን እውን ይገብረካ አዩ።


ሓደ ሓዲኡ እንትፈጥሮ ኣብ ገፁ ዝንበብ ነገር ንኹሉ ነገር ዝረኣያ፣ መስተውዓልትን ጥበበኛታትን ዝመስላ የዕንቲ በፍንጭኡ የማንን ፀጋምን ብላዕላይ ወገን ስክዕ የብለሉ። አዚኦም የዕንቲ ከም ዝኸድነን ጌሩ ኣፅብብ፣ ነተን ቅርንቡ ከዓ ሓፍ ኣቢሉ ብዕምቆት ዝተመሰጠ መሲሉ ነተን ኣዋልድ እንትሪአን ክወስደን ናብ ዝኽእለሉ ቦታ ምሕባር ጥራሕ እዩ ዝተርፈን፡፡ ንኸማይ ዝበለ ክዓ ቁርሲ ዝተኽልክለ በኻዪ ህፃን ዝመስል ገፅ ይህቦ ፡፡እሞ እንትሪአን ናብ ካሊአ ገፅ ከጥምታ ይገብረን፡፡ ገፀይ እዩ ምንም ክገብሮ ኣይኽእልን፡፡


ብዛዕባ ኣዋልድ እንትንዘራረብ “ንዝብኢ እተምልጦ ንኣድጊ ተፀጊዕኻ አዩ“ በለኒ ሓደ ብሰንኪ ስጋዊ ምኽንያት ነቱ ናይ ክህነት ዓለም ገዲፉ ናብ ንግዲ ዝኣተወ ሰብ።፡ ካብ ኩሉም ዝተፈለየ መልሲ ነይሩ ዝሃበኒ። ክም ካልኦት ዓርሰ ምትእምማን ኣይበለኒን፤ ኣዚሩ ብኻሊእ ኣንፈት ….






“ቀዳማይ …” 


" እሺ ሰላማዊች...”


"ቀዳማይ!" ትብል ሰላማዊት፡፡


ካልኦትኩም ኸ፡፣ “ቀዳማይ ... ቀዳማይ ...”


ኢዱ ሓፍ እንተብሉ ኣብ ኩርናዕ ኢዱ ቾክ ተለኪዩ ኣሉ።


ሳልሳይ ከም ዝኾና እንትነግረና ንስሕቕ፡፡ ዝሰሓቕና ኩለና ምስ ዓበና ሳልሳይ ዓለም አንታይ ከም ዝኾነ ንርዳእ። ድንቁርና፣ ሕማም፣ ጥሜት፣ ዕግርግር፣ ኩናት፣ ጎንጺ፣ ዓመፅ፣ ስራሕ ምስኣን፣ ለበዳ፣ ዘርኣዊነት፣ ድኽነት፣ ሕሾት፣ ምግላል፣ ናፋቓይነት፣ ላዕለዋይነት፣ ኣነ ይፈልጠልካ፣ ኣነ ይሕሸካ፣ ጭቆና፣ ታሪኽ ምዝባዕ፣ ሕጊ ምጥሓስ ... ነዚ ኹሉ ንወርስ፡፡ ወሪስና፡ ከይቀየርና ናብ ዝቕፅል ብግደና ነውርስ፡፡


ማስርነት፣ ኣፍልጦ ምሃብ፣ ብዘይ መኽበራይ ሕጊ ኣገዳዳይነት ሕጊ ምኽባር ዝኣምሰሉ ኣይፍለጡን፡። ነዚኦም ተቐቢሉ ንወለዶ ካብ ምቕያር ንዓርስኻ ኣሕሊፍካ ብምሃብ፤ ብክቢድ ፀልማት በዓቲ ሞት ሓሊፍካ ብርሃን ካልኦት ምርካብ ይቋመቱ። ካብ በላሕቲ ኣስናን ሞት  ኣምሊጦም ናይ ካልኦት ስልጣነ ኣብ ዘለዎ ዓለም እንተበዒሖም ከይፈተዉ ናይ ግድን ከም እኒ፡ ማዕርነት፣ ኣፍልጦ ምሃብ፣ ንሕሊናኻ ኢልካ ሕጊ ምኽባር ዝኣምሰሉ ክቕበሉን ክለምዱን ይግበሩ፡።


ዋላ ናይ ሰብ ምስ ተቐበሉ ግና አቲ ስምዒት ባዶነት ወይ ጎዶሎነት  ኣይፍለዮምን፡፡ ንዓርሱ ዘይተቐበለ ወትሮ ጎዶሎነት ክስምዖ ግድን እዩ። ነዚ ጎደሎ ዝመልአዎ ካብ ካልኦት ስልጣነታት ካብ ዝተኻፈልዎ ሃፍቲ  ተጠቂሞም ገዲፎምዋ ዝመፁዋ ዓዶም ውሽጢ ኩናት ኣዋጅ ክእወጅ ጎስጓስ መግበሪ ይገብርዎ፡፡ ኣብቲ ሳልሳይ ዓለም ዝተረፈ፣ ናታቶም ….






"አሺ፡ ንስኻ ኸ - ከትፍቀር ዲኻ እትደሊ ከተፍቅር?" ኢላ ሓቲታቶ፡፡


ናይዚ ሕቶ ረብሓ ኣይተረደኦን ነይሩ፤ እንታይ ከም ዝምልስ እንትደናገር ነዓዓ እኹል መልሲ እዩ ነይሩ፤ ኣዋልድ ንደመ ነፍሰን
ዝቐረባ እየን። ፀኒሑ ግና “ክልቲኡ” ኢሉ መሊስለላ።


“ኣይ፤ ሐዲኡ ምምራፅ ግድን እንተዝኸውን ኸ?” ኢላቶ፤ ዝብሎ ክትሰምዕ እምበር ገዲም መልሱ ኣይትደልዮን ነይራ፡።፡


ኣፍቂረ እንድሕር ዘይተፈቒረ እንታይ ከዓብሰለይ ኢሉ ሓሲቡ፤ “ክፍተው እየ ዝደሊ" ኢሉ መሊሱላ። ዝጠርጠረቶ መልሲ እዩ ነይሩ፡፡ ኣይተፈለጦን አምበር ድሕሪ እዚ ንዑዑ ቦታ ኣይነበራን። ሕዚ እንትዝከር እዩ ናይዚ መልሲ ጣጣ እውን ዝተርኣዮ። ናይማን እንተዝፈትዋ ነይረ እኮ 'ከፍቅር እየ ዝደሊ' ኢለ ከምልሰላ ነይረ እየ፤ ኣየፍቅራን ነይረ ማለት ድዩ ኢሉ ንዓርሱ ሓቲቱ ናብ ጥርጣርኡ ተመሊሱ፡።፡


ንሳ ንኽትኸፍል ግርማይ ብምፍቃዱ እቲ ኣተኣናጋዲ ተናዲዱ - እንተዋግዑ ኣብ ዝሪኦም ግዘ ብፍቕራ ጥዋስዕ ኢሉ ኣሎ እናበለ እዩ  ይሓስብ ዝነበረ - በቲ ከይተፅሓፈ ሕገ ደንቢ መሰረት ከዓ ዘፍቀረ ወዲ ብፍፁም ዘፍቀራ ከትኸፍል ከፈቅድ ኣይግበኦን - ብፍፁም።፡
“ካርዲ ኣለና እንዶ ኣይበልክን ትሕሽዊ ኢኺ ማለት እዩ በቃ ኣይኣምነከን” ኢልዋ፡፡ 


ፍሸኸ ኢላ፣ “ንቫለንታይን ደኣ እነታይ ሓሲብካ?” እናበለት ካብ ምሕታት ንዓርሳ ከትዓግት ኣይከኣለትን፡፡ ምስ አዚ ኹሉ ወግዒ ፍቕሪ ደኣ ቫለንታይን ከመይ ገይራ ከትዘሎ..።


“ሓንቲት ቆልዓ ኣላ ከሓትታ እየ" ኢሉ መሊሱላ - ብውሽጡ ንሳ ቫለንታይኑ እንትትኾን እናተርኣዮ፣ ዕምበባ እንትህባ፣ ብሽምዓ ተዓጂቦም ወይኒ እናጠዓዓሙ እንትፃወቱ ይረአዮ ነይሩ፡፡


ሕዚ ትርጉም ፍቕሪ ቀሊሉ ኣሎ፣ ፍቕሪ ዝተሓላለኸ ከልሰ ሓሳብ ኣይኮነን፣ ፍቕሪ ከም ተውህቦ እዩ፣ ዘለዎ እዩ ዝፈልጦ።፡ ኣፍቂርም ምስ ዘይፈልጡ ሰባት ብዛዕባ ፍቕሪ ምውጋዕ ማለት ሰሚዖምዎ ብዘይፈልጡ ቋንቋ ምዝራብ ማለት እዩ - ምንም ክረኣዮም ኣይኽእልን፡፡ ዓለም ከዓ ሰባት ንቋንቋ ፍቕሪ ከይርድኡ ገይራ እያ እተንብሮም - ናቶም ዝበሃል ነገር ከውንኑ፣ ናቶም ዝኾነ ነገር በሊፁ ክረአ ክምነዩ፣ ናቶም ብዝብልዎ ነገር ተሓዒፂሮም ከነብሩ እያ እትገብሮርም፡፡ ፍቕሪ ከዓ ናይዚ ኣንፃር እዩ - ፍቕሪ ነዚ ቤት ማእሰርቲ ናተይነት ኣፍሪሱ ምስ ፍቕርኻ ሓደ ዝገብር እዩ፡፡ ናተይነት ሒዝካ ምስ ፍቕሪ ምኳን ኣይከኣልን፡፡ ፍቕሪ እንትህልወካ ካሊእ ዘድልየካ ነገር ኣይህልውን፡፡ ብዛዕባ ፍቕሪ ምስ ማንም ምክታዕ ኣየድልን፣ ንማንም ከእምን ከፅዕር የብሉን፡፡ ፍቕሪ ሃንደበት ዝግለፅ እምበር እትመሃር ወይ ፅዒርካ እትረኽቦ ኣይኮነን።




እንትብል እውን ይሕሽው ከም ዘየለ ርግፀኛ እዩ፡፡ ንግዛቸው ግና ሰብ ፎቲየ እንትብል ንዓርሱ ይሕሽው ከም ዘሎ እዩ ዝኣምን። ስለዚ  ንግዛቸው ሕቶ ዝኾና እዚ ሕሾት ዘይፈትው ግርማይ ከመይ ኢሉ ንዓርሱ ከምዚ ሕሾት ሓቂ እዩ ኢሉ ከእምን ከም ዝኸኣለ እዩ፡፡


“ንምንታይ ዘይትራኸቡ  እንትብለካ ደኣ የፍቅራ እምበር ኣይፈትዋን' ትብል እንዶ ኣይነበርካን? ከፀልኣ እውን ይኽእል እየ
ትብል እንዶ ኣይነበርካን? ኣእምሮ ወዲ ሰብ ኣዚዩ መጋገያይ ቦታ እዩ ትብል እንዶ ኣይነበርካን?" ኢሉ ነቲ ናይ ሎሚ ርግፀኝነቱ ከፍትኖ ሞኪሩ፡፡


“ንሱ ኣብ ናይ ስንፍና፣ ኣብ ናይ ከሕደት ዘመነይ ዝበልክዎ እዩ" ኢሉ እግሩ ናብ ዝመርሖ እናተጉዓዘ ካብ 4ኪሎ ናብ ማእኸል ፒያሳ ከም ዝበፅሐ ተፈሊጥዎ። “ሕዚ ይብለካ ኣለኹ መምለጢት የላን፣ ተታሒዘ እየ" ኢልዎ፡፡


ምስ ግዛቸው ወግዑ ምስ ወደአ ምስ ታሕጓሱ ተረኛ ታከሲ ተሳፊሩ ንገዝኡ ከይዱ፡፡ እንኳዕ አኳ ታሕጓሰይ ተወሳኺ ሒሳብ ዘየኽፍል ኮነ ኢሉ ሓሲቡ ፍሽኽ ኢስ፡፡ ኣብ ድሕሪት ወንበር ብኢድ የማን ንበይሩ ኮፍ ኢሉ ፍሽኽ እንትብል ብደገ ሰባት እናጸወዐ ዝረኣዮ ሐጋዛይ ሹፌር፣ ኣብ ጥቕኡ ንዝነበረ ካሊእ ሓጋዛይ፣ “ረኣዮ ጥዑይ ይመስል ንበይኑ ይስሕቕ ኣሎ፤ ሰብ ኩሉ ዓቢዱ እኮ እዩ" ኢልዎ፡፡










ሰባት ሚስጥር ዝኾነ ነገር የለን ትብል ሱዛን ሶታንግ ሪአኻዮ ዶ?" ኢልዎ፡፡


“"ቡኮውስኪ ንፍቕሪ ካብ ገሃነም ዝመፀ ኸልቢ እዩ ይብሎ" ኢሉ ግርማይ ተሰሓሒቐም፡፡ ዝሓለፋ ቁሩብ መዓልትታት ግርማይ ዝኾኖ ነገራት ኣብ ግምት እንተኣቲዮም እዚ ፍታሕ እዚ ተኣማናይነት ዘለዎ ይመስል፤ ነዚ ፍታሕ ብሰሓቕ ኣፋኒዮምዎ፡፡


“አምብሮስ ቢርስ ከዓ ፍቕሪ ብሓዳር ዝፍወስ ዕብዳን እዩ ይብሉ” ኢሉ ግዛቸው፤ ካሊእ ሰሓቕ ተለዋዊጦም፡፡


“በርትራንድ ራስል ከዓ ካብ ጥንቃቐታት ኩሉ ብፍቕሪ ጥንቃቐ ምገባር ናይ ታሕጓስ ፀር እዩ ይብሎ" ኢሉ ግርማይ፤ ኣይተረደኦን፣ ጥንቃቐ እንተዝገብር ንህያብ ኣይመደንገፅከዋን ነይረ ኢሉ እዩ ይሓስብ ዝነበረ፡፡ በርትራንድ ዝበለሉ ግና ፍቕሪ ምስ ተጀመረ እዩ ነይሩ፡፡


“ዶስቶየቭስኪ ከዓ ገሃነም ማለት ምፍቃር ዘይምኽኣል እዩ ይብሎ" ኢሉ ግዛቸው መሊስሰ፡፡


"አዚ ዕቡድ ዳውኪንስ ከዓ ንፍቕሪ ካብ ስምዒት ኣፋቲሑ ብመረዳእታ ከረጋገፅ ዝኽእል ከም ዝኾነ ንወዱ ኣብ ዝፀሓፎ ደብዳበ
ከረድኦ ይፍትን ኣሎ" ኢሉ፤ “ሓዚነሉ ንወዱ" ኢልዎ ተሰሓሒቐም፡፡


“እንታይ ግበር እዩ ዝብሎ ዘሎ!”" ኢሉ ግዛቸው ቅፅል ኣቢሉ፣ “ፓውሎ ኮልዮን ሪእኻዮ ዶ ... ፍቕሪ ዘይተገርሐ ሓይሊ እዩ፣
ከንቆፃፀሮ እንተደኣ ፈቲንና የጥፈአና ይብሎ" ኢሉ፡፡


ቢራን ዝተፈላለዩ ደረስቲ ብዛዕባ ፍቕሪ ዝበልዎን ከምዚ የጠዓስሙ ነይሮም። ግርማይ ብግድኡ “ጄምስ ባልድዊን ፍቕሪ ከም ንሓስቦ ጅማሮን ፍፃመን የብሉን፣ ኩናት እዩ፣ ዕብየት እዩ ይብሉ። እንኳዕ ….