ክልተ ዛንታታት

	መልሰይ ከይተፀበየ ምዝራቡ ቀፂልሉ። “እቲ መሃንዲስ ኣስሚሩ
ክሰርሕ እንትብል እቶም መኳንንቲ ናተይ ሓፁር ኣይትትንክፉን
ይብልዎ እሞ ተጠዊዩ ክሓልፍ እንትብል ወያ መንገዲ ከተማ መንገዲ
ሃገር መቋረፂ ይመስል ተጠማዚዙ ይተርፍ። ተለሚኖም እሺ ዝበሉ
እንተተረኺቦም ወይ ንጉስ ባዕሉ ዝእዝዘሉ መሬት እንተኾይኑ ቀጥ
ዝበለ ሰፊሕ ጎደና ይስረሐሉ፥፥ ንሕጊ ምብርካክ ዝበሃል ነገር የለን፣
ናይ ልመና ስልጣነ እዩ።”

እቲ መተኣናገዳይ መፂኡ ካብዚ “ናይ ልመና ስልጣነን መዘዛቱን”
 ክበሃል ካብ ዝኽል መደረ ገላጊሉኒ። ነዚ ንዝነዝኡ እናሓሰብክዎ
እንታይ ከም ዝኣዘዘ ኣይሰማዕኽዎን ነይረ። እቲ ቦታ ይኸውን ዘዛረቦ
ኢለ ሓሲበ፣ ኣጓላትንዝኸፍቱ ሓደሽቲ ገዛውቲ ዝፈትዋ ስለ ዘዛርብ
እዩ ኢለ ደምዲመ።

ናብ መደርኡ ተመሊሱ “ሪእኻ ዶ ሎሚ እውን ናይ ለማናይ ብዝሓት
…  በየመንገዱ …  ኩላትና ኣብ ፀገም እንትንወድቕ ለመንቲ ንኸውን” ኢሉኒ።


“ኣይመስለንን” ኢለዮ፤ ፈላጥ ንምምሳል ኣብ የዒንተይ ፍሽኽታ ጌረ
ንምርኣይ ተቓለስኩ።

“ሕዚ ናይ መሳፈሪ ተሰሪቐ ርድኣኒ ዝብል ክንደይ ሰብ እኒሆ?”
ኢሉኒ። ሱቅ ኢለ ዙሪያይ እናተዓዘብኩ ኣብ ውሽጠይ፣ ምስ ባዕለይ
ዝረኣዩኒ ዝነበሩ ሰባት እናሓመኩ ዝነበርኩ ሰብ ንምንታይ ነዚ ታሪኻዊ
ሓሜት እዚ ክሰምዕ ከምዝተፈረደኒ ኣይፈለጥኩን።

“ጁባ ሰብ ዝኣትወሉ ሜላ ይኸውን” ኢለዮ ነቲ ኣዚዘ እናስተኽዎ
ዝነበርኩ ማኪያቶ እናወዳእኹ፡፡

ኣብ ዝሓለፈ ግዘ ኣብቲ እንዳ መሐተሚ ጥቓ ድንኳኖም
ተቓፂልዎም፤ ርድኡና ኢሎም ኣፍቲ ዝተቓፀለ ድንኳኖም ፊት ንፊት


	



ክልተ ዛንታታት

	


ሰባት ምስ ርእሶም ስኽን ኢሎም ዝተኣኻኸቡሉን ዓገርገር ከይበሉ ካብ
ልቦም ዝሕጎሰሉን ብሕታዊ በዓል ናይ መስቀል በዓል እዩ። ነዚ ዓመት

ሓዊሱ ኣብ መስቀል ኣደባባይ ንዝተወሰኑ ዓመታት በዓል መስቀል 
ብተኸታታሊ ኣኽቢረ እየ። ወትሩ ኣርፍድፍድ ኣቢለ ምሳይ ንዘሎ ሰብ
ሒዘ ከይደ የብዕሎ።። ሰብ ንፀገም እምበር ንታሕጓስ ሓቢርካ ንምሕላፍ
እይኸብዶን፤ ብፍላይ ነዓይ ሓዊሱ፡፡

መስቀል ካብ መስቀል አደባባይ ብተወሳኺ ኩሉ በብሰፈሩ የኽብሮ እዩ።
ኣብቲ መጀመርታ ግዘ ኣነ እንትፈልጥ ደቂ ሰፈር ተኣኻኺቦም
ዳሜርኦም  ወሊዖም ኣቃፂሎም ምስ ወደኡ ተመራሪቆም ነናብ ገዝኦም ይምለሱ
ነይሮም። ኣነ ኣብቲ ኣደባባይ ክሳብ ዝውዳእ ስለ ዝፀንሕ ኣብቲ ሰፈረይ
ዝበፅሕ ምስ ወድኡ እዩ፡፡ ቀፂሎም ነፀላ ዝኽደኑ መንፈሳዊ ቆልዑት ነቲ
በዓል አጥብቕ ኣቢሎም ምብዓል ጀሚሮም። ኣዋፂኦም ምግቢን
መስተን ተዳሊዩ፣ ወንበር ተደርዲሩ ደቂ ሰፈር ኮፍ ኢሎም፣ ኣቦታት
ቤተ ክርስቲያን ተዓዲሞም ሰቢኾም፣ ኣምሂሮምን ባሪኾምን ዳሜራ
ይውልዑሎም፡፡ መዘምራን ይዝምሩ፣ ኣዴታት ብዕልልታ የድምቐኦ።
ካብኡ እቲ ዝተኣከበ ናይቲ ከባቢ ሰብ እቶም መናእሰይ
ብዘተኣኻኸብዎ ገንዘብ ዝተዳለው ነገር በሊዑ ሰቲዩ ክሳብ ዝውዳእ
እናተፃወተ የምሲ። ኣነ እውን ሰፈር ዝበፅሓሉ ግዘ ፀወታን ዓውዓውታን 
ኣብ ዝደመቐሉ ግዘ ኮይኑ።


	

ክልተ ዛንታታት

	ኣመለካኽትኡ እንተደኣ ሰፊሑ (ከም ኩሉ ሰብ ምስ ኮነ ) ግና፣
ድላዩ ሰብ እንተኾነ፣ ብዛዕባ መኒኡ እውን እንተኾነ ግዲ ከም ዘይብሉ
ሪኡ፤ “ ለካ ዓለም ሕማቕ ዝኾነት ነዚ እዩ! … ፅናሕ እባ ዋላ ኣነ
ባዕለይ እውን እንተኾንኩ ሓደ ወገን ብዛዕባ ፍፅምና እንትዛረብ
ብኻሊእ ወገን ድማ ብዛዕባ ዘለኒ ተቐባልነትን ተፈታውነትን
እንትጭነቕ ቁፅሪ ሓደ ሓሳዊ እየ ነይረ ለካ፡፡ ፍፅምናን ተቐባልነትን
ምዕባይ ቁፅሪ ሓደ ምስሉይነት እዩ። ዓለም አካይደኣ ሕልኽላኽ ዘለዋ
እያ፡፡ ኣየናይ ሒዝካ ኣየናይ ከም እትገድፍ ኣይትፈልጥን፡፡ እቲ ፈላስፋ
እውን፤ 'ኣነ ከም ዝረኣየኒ ክልተ ኣማራፂ ኣለካ፤ ነቲ ሓደ ምረፅ፤
ነዚ መሪፅካ ነቲ ዝሓሸ ኣይትረክብን " ኢሉ እዩ። ኪርክጋርድ እዩ፡፡
ወያ በቲ ሰለስተ ደረጃ ዕቤት ህይወት ዝብሎ (1. ስጋዊ {በዓል
ቅኔ /ምሱጥ፣ ፅባቐ ዘድንቕ ) ፣ 2. ፈላስፋ (ምኽንያት ዝኽተል )
3. ሞራላዊ (ክኣምን ዝመረፀ) ፤ እቲ ዕቤቱ ዘይወደአ ኣብ ካልኣይ
ደረጃ ዘሎ ፈላስፋ ከምዚ ክብል ጌርዎ እዩ ዝኸውን። ብእምነት
እንተዘይኮነስ ብምኽንያት ተስፋ የላን። ከይሓሰቦ ሓዱሽ ናይ ሕቶ
ዓለም መፂእዎ።

ነቲ ሓደ ንዘይመርፅ ንሓቃዊነት ህይወት ዘንጊዑ ከም ናይ ተዋስኦ
መድረኽ ናይ ብቕዓት መለክዒ መሲላ ትረኣዮን ሰባት ብዛዕብኡ
እንታይ ከምዝሓስቡ ኣብዚሑ ዝጭነቕን ሰብ፤ ነዚ ተዋሳኣይ ሰብ እዚ ፤
ህይወት ናብ ታሕቲ እምበር ንላዕሊ፣ ናብቲ ዝበለፀ ርውየት ኣይትወፀሉን።
ናብ ስእነት ዕግበት እምበር ናብ ሙሉእነት ኣይተምፅኦን።
ናብ ስልክይና እምበር ናብ ታሕጓስ ኣይትወስዶን፡፡ መን
ይኾን ሎሚ በዚ ናይ ምድርና ናይ ሸለልተኝነት ኣካይዳ ንህይወት
ዝዋሰኣላ ዘይኮነስ ዝነብራ? 


	

ክልተ ዛንታታት

	


ኩሉ ነገር እንተበዚሑ ፅባቕኡ ይሃስስ እዩ። ፅባቕኡ ጥራሕ ዘይኮነስ
ትርጉሙ እውን ይጠፍእ እዩ፡፡ እንትሓስቦ ወለድና ፆታዊ ርክብ
ክንርሕቕ ዝገብሩና ምስ ዓበና ብርቂ ክኾነና እሞ ትርጉሙ
ከይጠፍአና፣ ብርክብ እናተሓጎስና ክንነብር ኢሎም ይመስለኒ። ንሳራ
ብዝራእኽዋ ቁፅሪ ቃሕ ይብለኒ፤ ብዝገበርና ቁፅሪ ምግባርና
የፅልእኒ። ቅድሚ ሳራ ብዝደለኹ ግዘ ከም ድላየይ ዝረኽበሉ ኣጋጣሚ
ኣይነበረን። ሓደ ሻዕ እንተረኺበ ሸሞንተ ወርሒ ይስእኖ። ኣብ ጥቃይ
ንዘለዉ ሰባት እዚ ንዓዓቶም ኣዚዩ ቀሊልን ሕሱርን ነገር ነይሩ ነዓይ ግን …!

ናይ ህይወተይ ዓጃባይ ደርፊ ናይ ተሾመ ምትኩ ጋራ ስር ዝብል
ኣምሓርኛ ደርፊ ነይሩ።

“በጆቼ እየዳበስኩ

“እንዳላጫውትሽ

“ሰው ከማይደርስበት

               ጋራ ስር ነው ቤትሽ

               ጋራ ስር ነው ቤትሽ”



	

	



ክልተ ዛንታታት

	ኣዋልድ ካብ ኣወዳት ብሓደ ነገር ይሕሻ፤ እናደለያ ዘይደለያ ምምሳል
ይኽእላ፤ ወይ ድማ ስምዒተን ዘጥፍኣሉ መጥፍኢ ኣለወን። ኣዋልድ
ዘይደልያ ምምሳለን ወይ እውን ስሱዕ ምዃነን ፆታዊ ርክብ ካብ ምድረ
ገፅ ንዘይምጥፍኡ ዋሓስ ዝኾኖ ነገር እዩ። ክኸልኣና ነይረን እንትህባና
ግዘ ዘይምቕባል ግፍዒ መሲሉ ይስመዐና።

ርክብ ግን እኹል ኣይኾነን፤ ትርጉም የድልዮ። ዕላማ ህይወት የድልየኒ
እዩ፤ ወይ ከዓ ኣብ ናይ ፍቕሪ ዓለም ክኣትው ኣለኒ። ዘፍቅራ
እንተሃለያ ኩሉ ጣዕሙ ከይሰኣነ ብስርዓቱ ይኸይድ። ፍቕሪ ምሕጓስ
እንተዝኸውን ንሳራ መፍቀርክዋ ነይረ። ሰብ ብዘይ ዕላማ ክነብር
ኣይኽእልን። ፃፀ ስራሕ እንተዘይሰርሕ ካብታ ዘላቶ ዕድመ እውን
ከምእትንክዮ፣ ሰብ እውን ኣንፈት ህይወት እንተደኣ ዘይብሉ ፀሓይ
ከም ዝሰኣነ ቆፅሊ እዩ ዝኸውን። ፅምዋ እውን እንትበዝሕ ፅቡቕ
ኣይኮነን። ጭንቀት እዩ ትርፉ፡፡


	



ክልተ ዛንታታት

	ኣይህልውን። ኣብ ዓደይ ጋሻ፣ ኣብ ገዛይ ጓና እንተኾይነ ኣበይ
ከምዝኾንኩ ክልተ ሻዕ ክሓስበሉ ይገብረኒ።

ሞባይለይ ካብ መደወሊ ብላዕሊ ኢንተርኔት መርኣዪ ኮይናትኒ ነቲ
እንዳ ኢንተርኔት ኣብ ውሽጢ ገዛይ እምፂኣትለይ። ኢንተርኔት ኣብ

ከብዲ ኢደይ ኮይና ንምርኣይ ኣብቂዓትኒ ! አይ ግዜ ! ኣብ ፌስቡክ
“ናይ ሶፋ ፍልስፍና” ንዝብሎ ኣብ ሶፋይ ኮፍ ኢለ ዝመፀለይ
ኣረኣእያታት ብሓደ ሙሉእ ሓሳብ እናኣሰርኹ ኣብታ ሳንዱቕ ፌስቡክ
ይልጥፎ። እቶም ውሩያት ፌስቡከራት ካብ 90 ናብ 900ን 1,900ን
ምፍታው ናብ ምሕፋስ ተሰጋጊሮም ኣለው። ኣነ እውን ካብ ዜሮ ና 12ን
18ን ዓብየ ኣለኩ። ንኽፍቶ ኢለ ናይ ኣደይ ጌጤ ቡኽዒ ንምታይ ናይ
ሰፈር ቆልዑ ከም ዝደፍእዎን ካብኡ ዝተቐባበልዎም ቀልድታት
ክዝርዝር ኣይውዕልን፡፡ ወይ እውን ምስ አምባገነናት ብዙሓት ጭፍራ
ተፀምቢረ ከጣቕዑለይ ኢለ ኩሉ ክሓናፍፅ ኣይውዕልን፡፡

ሽም ፈተውተይ ቶልስቶይ፣ ቼኮቭ፣ ኪርክጋርድ፣ ዶስቶየቭስኪ፣ ካሙ፣
ሪልክ፣ ማልቪሌ ወዘተ, ይበሃሉ። ዝውዕልሉ ግዞት ተሰጕገ ኣብ
ሳይቤርያ በረኻ በረድ ወይ ድማ ኣብ ሩባ ሚሲሲፒ ብመርከብ ክጉዓዝ
እዪ። መፃሕፍቲ ኣምሓርኛ ይሕተሙ እዮም፤ ልዕሊ ሰለስተ ገፅ
ምንባብ ኣይከኣለንን። ኣንበብቶም ይበዝሑ ኣለው። ብውሩያት ደረስቲ
ኣምሓርኛ ዝወፁ መናእሰይ ፀሓፍቲ ነዓዓቶም ንምምሳል ክቃለሱ
ይውዕሉ፡፡ ህዝቢ ብዓብዪ ጣቕዒት ይቕበሎም። ሎማዓንቲ ውዕሎይ ኣብ
እንግሊዝ እዩ፤ ኣብኡ እውን ብዙሓት መሓዙት ኣለውኒ።



	

ክልተ ዛንታታት

	ዘጣዕስ የብለይን ንስኻ ወትሩ ከምዚኣ ኢኻ” ይብሎ እሞ ናብ ንቡሩ
ይምለስ። ካብኡ ቁሩብ ንብዓት የንብዕ፡፡

ሕዚ “ካብ ክፉእ ሰውረኒ” ብዝብላ ፀሎተይ መዓልተይ ይጅምራ፡፡
ድላዩ እንተዘንጋዕኹ ነዚኣስ ኣይዝንግዕን ምዝናጥ እውን ተቐቢለ
እየ። ምሕፃብ እውን ወልፊ ኮይኑኒ ኣሎ። ዕድመ ንናይ ብራዚል
ስርሒት ዝኾነ ማይ ዘምውቕ  መሕፀቢ ማሽን ኣፍቲ ማይ ዝወፀሉ ኣፍ
መሕፀቢ ተገጢሙ ሶኬቱ ተኪዑ ነቲ ማይ ውዕይ ይገብሮ፡፡ ዕስራን
ሓሙሽተን ቮልት ጥራሕ ይዂን እቲ መስመር ገመድ፡፡ ናይ ኣዋልድ
ቮልት ጥራሕ እዩ ጠፊእኒ ዘሎ። ከመይ ከም ዝረዳድአን ክኢለዮ
ኣይፈልጥን፡፡ ምስ ሳራ ካብ እንረሓሓቕ ሰለስተ ዓመት ምስ ኮነና
ነገራት ክልወጡ ጀሚሮም፣። ንመጀመርታ ግዘ እሺ ዝበለትኒ . ከምኡ
ዘይኮነስ ንመጀመርታ ግዜ ዘውፅአትኒ ኣነ ዳኣ  እንታይ ኮይኑለይ ዋ

ናይ ካፌ መስተኣናገዲት እያ። ዝተፋለጥናላ ዕለት ክንራብ ተባሃሂልና
እንትንራኸብ ገሪሙኒ ከየብቅዕ ናብ ምቹው ቦታ ወሲዳትኒ ምሳሕ ምስ
በላዕና “ኣቲና ንፃወትያ” እንትብላ እሺ ኢላትኒ ዝበኣሰ ገሪሙኒ፡፡
ከምዚ እዩ እምበር! ነቲ ዕንቅፋት ኣግሊሳትለይ። ካብኡ ኣብ ሰሙኑ
ካልኣይቲ ንነዊሕ እዋን ይልምና ዝነበርኩ፡ ሃንደበት እሺ ኢላትኒ። ምስ
ረኸብኩ ግዘ ሸለል እንትብላ ክኾርዕ ጀሚሩ ኢላ ይኾን እሺ ክትብለኒ
ዝወሰነት። ኣዋልድ እንትደልያ ካብ ምሕታት ክትሓተን ምግባር
ይቐለን። ማዕርነት ኣወዳትን ኣጓላትን እንትብሃል ሓደ ዓይነት እዮም
ማለት ጌረ ተርጒመዮ “እንተፈትያትኒ ትሕተተኒ” ብዝብል ጉጉይ ናይ
ማዕርነት ሒሳብ ዘበላሸኽዎም ዕድላት የሕዝኑኒ ኣለዉ። ማዕርነት
ብሰብኣዊነት እዩ እምበር ሓደ ዓይነት ተፈጥሮ ኣለና ማለት ግን
ኣይኮነን። ከም ቅርፅና ባህርያትና እውን ፍልልይ ኣለዎም።

ነዚ ሄነሪ ሚለር ግን ምንባብ ጠጠው ከብል ኣለኒ፤ ሓሳበይ ኩሉ
ኣዋልድ ይገብሮ ኣሎ፣ ናተይ ህልውና ኸ እንታይ እዩ፣ ከም ግለሰብ
ጓንነት ተሰሚዕኒ፤ ከም ብሄር ጓንነት ተሰሚዕኒ ከይኣኽለኒስ ከዓ ከም
ወዲ ተባዕታይ እውን ጓንነት ክስመዐኒ ?!


	



ክልተ ዛንታታት

	


ግርማይ ኣብ ታክሲ ኮይኑ ኣስናኑ ከይኸደነ ብፌስቡክ መልእኽቲ
ይፀሓሓፍ ነይሩ።

ብጨና ቡንን ብብሉዝን ኣብ ዝተዓወደት ካፌ ኮይኖም መሓዙቱ
ብዛዕባ ኣብ ፌስቡክ ዝፀሓፎ ምውጋዕ ቀፂሎም ኣለዉ።

“ ' ፈተና በዓል ቅኔ' እዩ ዝብል ሪእኻዮ ዶ? ፍቕሪ ይድገም ዶ
ኣይድገምን እናበለ እዩ ይሓትት ዘሎ” ኢሉ ገዛኢ። እታ ዝስተይዋ ቡን
ኣብ ውሽጦም ኣቲያ ዘራሰነቶም እዮም ዝመስሉ። ነቲ ርእሰ ጉዳይ
ከም ስራሕ ብቁም ነገር እዮም ዝሓዝዎ።

ግዛቸው ኩሉ ነገር ኣመዛዚኑ ዝርኢ፣ ብርግፀኝነት ንዘይፈልጦ ነገር
መልሲ የብለይን ምባል ዘየሕፍሮ በሊሕ ኮይኑ እዩ ዝቐርብ። ርግፀኛ
ኣብ ዘይኮነሉ ነገር ቅዋም ዘይምሓዝ እያ መምርሒት ህይወቱ፡፡ ቅዋም
ዘይምሓዝ ከዓ ምስ ሰባት ኣብ ዘለዎ ርክብ ዓወታት ክሓፍስ
ኣኽኢልዎ ካልኣይ ተፈጥርኡ ክሳብ ዝኾን መልሲ ናብ ዘይብሉ
ተዛራባይ ፍጥረት ዝቐየሮ እዩ ዝመስል፣ እዚ ግና ሜላ እዩ እምበር
ስምዒታዊ ኣብ ዝኾነሉ ግዘ ዝሓብኦም ቅዋማቱ እንትቕልቀሉ ይረኣዩ
እዮም።

“ብርግፅ ሕቶ ጥራሕ እዩ ዘልዓለ፣ ኣብ መደምደምታ ኣየብፀሖን”
ኢሉ ግዛቸው።

“ፍቕሪ ስራሕ እዩ በይዛኻ” ኢልዎ ገዛኢ። ገዛኢ ካብ ፍቕሪ
ዝሃድመሉ ናይ ባዕሉ ምኽንያት ኣለዎ። ኣብ ሓደ እዋን ንፍቕሪ ኢሉ
ተሳቒዩ እዩ፣ ክምለሶ ኣይደልን፣ ስለዚ ፍቕሪ ሕሶት ከም ዝኾነ ንባዕሉ
ኣእሚኑ ኣሎ።



	



ክልተ ዛንታታት

	“ስፕሪስ ሻሂ ዶ ተምፅእለይ?” ኢሉ ነታ ኣታኣናጋዲት ኣፋኒዩ
እንታይ የስሕቖም ከም ዘሎ ሓቲትዎም።

“የለኻን እኮ” ኢልዎ ግዛቸው ቅልጥፍ ኢሉ፤ ማእገራቱ ናብ ጉንዲ
እዝኑ ኣኪቡ፣ ክልተ ኣእዳዉ ከም ዝምህለል ንቕድሚት ገይሩ
እናወዛወዘ።

ገዛኢ እውን እናሰሓቐ፤ “ብዛዕባ ፍቕሪ እንታይ ኢኻ ዝፀሓፍካ?”
ኢሉ ደጊሙ ሓቲትዎ። ግርማይ ከምኡ ንዓለም ክዕወተላ ስለ ዘይጓየ
ዝገብሮም ነገራት ኩሉ እንታይ ዓይነት ትርጉም ክህብዎ ከም ዝኽእሉ
ክፈልጥ እዩ ገዛኢ ዝህንጠው።

“እዚ ዘንብቦ ዘለኹ መፅሓፍ እዩ ኣግራሞት ፈጢርለይ” ኢሉ እቲ
ሒዝዎ ዝመፀ ናይ ኪርክጋርድ መፅሓፍ ኣርኢይዎም።

“ብዛዕባ ፍቕሪ እሞ ካብ መዓዝ ኢኻ ክትግደስ ጀሚርካ?” ኢልዎ
ግዛቸው።

ግርማይ ኣብ ውሽጢ ሰከንዳት ንጉሆ ኣብ ገዝኡ ጠጠው ኢሉ ዝመፆ
ትዝታ፣ ዝሓሰቦ ሓሳባትን ናይ ፌስቡክ ተጓንፉኡን እናበረሩ ሓሊፎም፤
ስምዒቱ ከመይ ክገልፀሎም ከም ዝኽእል ምሕሳቡ ጥራሕ ስለ
ዝኸበዶ፣ ዋላ ስምዒቱ እንተገለፀሎም ዝረኽቦ ነገር ስለ ዘይተርኣዮ፣
ንምንታይ ንፍቕሪ ከም ዝተገደሰ ክገልፀሎም ኣይከኣለን።

“ልክዕ ክርስትያናዊ ፍቕሪ ብዘይ ስሰዐ ንኹሉ ማዕረ እተርእዮ ፍቕሪ
ከም ዝኾኖ፣ እቲ በዓል ቅነ ዝቓንየሉ ፍቕሪ እውን እንተወሪዱ
ሓንሳብ ጥራሕ እዩ ዝወርድ፣ እንተደኣ ዘይሰሚሩ ከምኡ ዝበለ ፍቕሪ
ምስ ካሊእ ሰብ ዳግማይ እትሪአሉ ዕድል የብልካን እዩ ዝብል። ልክዕ
ክርስቲያናዊ ፍቕሪ፦ ነዚ ከርኢ እየ ነቲ ኣየርእይን ከም ዘይትብሎ፣
ፍቕሪ በዓል ቅነ እውን ሓንሳብ ዝርከብ እምበር ምስቲ እውን ምስቲ
እውን ምድጋም ዝከኣል ኣይኮነን እዩ ዝብል።” ኢልዎም።

142

	

ክልተ ዛንታታት

	

ሜክሲኮ ኣደባባይ ማለት ከም ዝነትዐ ፍልፍል እዩ፣ ዘፈልፍሎ ግና ማይ
ዘይኮነስ ሰባት እዩ። ብኹሉ ኣንፈት፣ ብእግሮምን ብመኪናን፣
መስመሮም ክሕዙ ዝጓየዩ ሰባት እናተዳፍኡ እዮም ዝኸዱሉ። ሓድሽ
ናይ ድልድል ኣደባባይ ምስ ካልኣይ ተደራባይ ሓድሽ ናይ ባቡር ድልድል
እውን ተዘርጊሕሉ ጭንቕንቕ ኣይቀነሰን፣ ኣጋዲዱ ካሊእ መፈልፈሊ
ዝወሰኸሉ እዩ ዝመስል።

ወርትግ ንጉሆ፣ ካብ መካኒሳ ታክሲ ሒዙ ሜክሲኮ እንትወርድ፣ ካብዚ
ናይ ሰባትን መካይንን ውሕጅ ቀልጢፉ ወፂኡ ኣብ ካፌ ኮፍ ክብል
እዩ ዝደሊ። ኣብዚ መንገዲ ብዙሕ ዓይነት ሰብ እዩ ዘሎ፤ ለማኒ ኣሎ፣
ሰባኺ ኣሎ፣ “ዘይሕጋውያን” ናይ መንገዲ ነጋዶ ኣለዉ፣ ነዚኦም
ዘባርሩ መኽበርቲ ሕጊ ኣለዉ፣ መንገደኛ ኣሎ፣ ዕቡድ ኣሎ፣ ፀረግቲ
ጫማ ኣለዉ፣ ናብ ዋኒኑ ክበፅሕ ዝሃፀፀን በታ ናይ ንጉሆ ፀሓይን
ህውከትን ዝፈዘዘ ሰብ ጁባ ዝፍትሹ ለያቡ ኣለዉ፣ ቆናጁ ኣለዋ፣
ተዳፊኡ 'እናረኣኻ ኽድ' ምባል ዘሕጉስ ኣሎ፣ ቀስስስ ኢሉ ዝኸድ
ኣሎ፣ ዝጎዪ ኣሎ፣ መኪናታት መስመር ዘትሕዝን ሹፌራተን ዝቐፅዕን
ፖሊስ ኣሎ፣ እናፍረሱ ዝሰርሑ ቻይናውያን ኣለዉ… መወዳታ የብሉን።
እዚኦም ኩሎም ኣብ መንጎኦም ዘሎ ክፍቲ ቦታ ዘሕረቖም ይመስል
ነናይ ባዕሎም ድምፂ እናውፅኡ ክመልእዎ እዮም ዝፍትኑ።

ካብዚ ዕግርግር ምስ ሓለፈ ኮፍ ክብለሉ ዝመርፆ ካልዲስ ኮፊ እዩ፤
ስርሖም ጥራሕ ዘይኮነስ እንግዶቶም እውን እዩ ደስ ዝብል። ኣብ
ካልዲስ ሓደ ፀግዒ ሒዙ ክሳብ ዝደኽሞ ኮፍ እንተበለ ዝርብሾ
ኣይህልውን። እቶም ኣተኣናገድቲ እውን ስለ ዝፈለጥዎ ካብ ርሑቕ
ብምልክት ክረዳድኡ ጀሚሮም ኣለዉ፡ ስፕሪስ ሻሂ ምስ ሓንቲ ብርጭቆ
ማይ የምፅኡሉ። ናይ ካልዲስ ስፕሪስ ሰቲዩ፣ እንተወሓደ ንቐፃላይ ሓደ

154