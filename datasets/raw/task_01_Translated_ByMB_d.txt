ድመጀመርታ ግዜ ስራሕ ዳግነኹላ ከተማ ትኩን ደኣም ድደልዮም መፃሕፍቲ ታምፀለይ ብደይምኽኣላ ተይትናሳሕኹይ ክሓድጋ ወስነ እነአኹ። ካኽዳውንተይ ኻልእ ክድሕዞ ድደልዮ የብለይይ፤ ሻንጣአይ ፀውረ ና ደይትመርዐወ ዓደይ ንብረታት፡ ፍርናሽ፣ ናላስኽ መንፅፈይ፣ ማይ መድሐዜአይ ፌኒ፣ ሃምታ ከተማ ኣየር ኹነታት ድነቐፁ መሳርሕተይ፣ ኣይንገዝእይ ብምባሎም ሓድገዮም ክኸድ ትገድደ እንአኹ።
ሃም ኣነ ድበለ ሰብ ስራሕ ምግናይ ብጣዕሚ ኻብድ ይኡ። ሃም ኣነ ማለት ልስሉስ ምዃኑ ዳፍልጥ፣ ትብድሎ ደይትኽእል ሰብ፣ እቶም ሰብ ስራሕ ኣይፈትዉይ። ሃም ጉንዲ ትጎትሩ ድቃለሶምይ ቦቅሶም ድድብርዩዎይ ሰብ ይኦም ድደልዩ። ሃም ሰንቲ ጎምባሕባሕ ላበለ  ዳናዶም የደልዩይ። ድዛ  ምስላ ድቲ ኤዞፕ ኣመስግኑለይ። ኤዞፕ ፀልም ናቓደም ግሪክ ፀዋዪ ነበረያ ነበረ ይኡ ነብሩ። ግሪካውያን ድፀልም ኹሉ ኢትዮጵያ ላዎሉ ብምንባሮም  ለሚ ኢትዮጵያ ናኤዞፕ በዓልናይ ኾይና እንሃ፤ ብንኡሱ፣ ናያቶም ይኹን ኣይኹን፣ ናባዕሎም ምግባር ቓሕ ኣብ ድበሎም ሰባት ልቦና ባዓልነይቱ ኾይና እንሃ።
ስለ ናሰባት ርክባት ደቂ ኣዳም ሃምድላዩ ይነገር ስራሕ ምድላይ መፅለሊ ኣራዊት ኣበይ ሃምድኾነ ድረአየሉ ግዜ ይኡ።  
ድዛ ከተማ ትሓድግለኹዋ ዳናስሐኒ ነገር እታ ማዶና ትበሃል ደራፍት ብንእሽተያ  ድነበራ መልክዕ ድነሀዋ ቆልዓ ሓድገያ ምምፀአይ ይኡ። ዳታ “ናመጨረሻ ናመወዳእታ ይኾኑ” ድብል ነገር መርኣያዶ ክኾን? ና ጥበብ ሓይሊ እምበኣይ እዚ ይኡ።
ድዶስቶየቭስኪ ስልጣነ ሰባት ድዕቀን ድእንስሳት ብዳርእዩዎ ርህርሁነት ይኡ። ቖልዓ ላሃለወ ሓደ ሰካራም ወተሃደር ጋሪ ትሳፍሩ ድቲ በዓል ጋሪ ቓልጥፍ ላበለ ይወቅዖ፤ እቲ በዓል ጋሪ ለለ ድቲ ፈረስ ይወቅዖ። ቖልዓ ኾይኑ ድዚ ድርአየሉ ኣጋጣሚ “ ናመጀመርታ ቑስለይ” ዉሉ ይፅውዖ።
ኣነ ኒቼ ወይ ዶስቶየቪስኪ የኾንኹይ ትምሃሪ ኾይነ “ገበንይ ቅፅዓትይ”  ኣንብበ ተይወዳእኹ ኽረምቲ ትወድኡ ዳ ግቢ ዩንቨርስቲ ብትመልስኩ ዳትረፍኹዎ ነገር ሃም ራስኮልኒኮቭ ኣብ ማእኸል ዘረብአይ “እህም...” ምባል ጥራሕ ነውሩ። “እህም” ምባለይ ሃም ኣረግት ነገር ድሓይኽ፣ ተንኮል ጥራሕ ድሓስብ፣ መጫጨሒ ኽፍኣት፣ መፅለኢ ሰብ ድምዃነይ ሃም ምስክርነት ገውሩ ድሃበኒ ቆልዓ ኣይርስዖይ። ሃመይ ድበልኹ ሃሳስ ይአ። 
ምስ ኣለማየሁ ሓደ መዓልቲ ኣምሽና ላመፃና ኣብ መንገዲ ድወደቐ ሰብ ናግንይ። ብቲ ድንበረ ቁሪ ሰብ ዎድቑ ካዳግንይ ታ ሃምትፈጠረ ድምፍላጥ ፅግዕ ድብልኳ ኣይመስለንይ። ኣለማየሁ ግን ክድየኡ ብድርአዮ ጠውቕዎ። ናቲ ድወደቐ ሰብ ሸምዝ ደም ጠልቕዩ እንሆ። ለያቡ ቓጥቕጦም ወይ ማክና ገጭዉዎ ዳውኡ ኣፀግዕዎ ወይ ባዕሉ ትንፋሕኹ ትፀግዑ ይኡ ድኾን። ሃም ትጎድአ ብድፈለጠ ድባዕሉ ሓንቲ ነገር ተይበለይ ኣልዕሉ ፀውሩ ኣብ ቓረባ ዳድንሆ ሆስፒታል ሓገዝ ክግበረሉ ዎስዱዎ። ደምሙኒ። ባዕሉ ኻፍሉ ኣሐክሙዎ። ብነጋኡ ታ ሃምድኾነ ኣይፈልጥይ። ትፆሮሎ ደም ድፀየቖ ኽዳኑ ትባላሽዉ ሃም ድደብረዮ ፈልጠ ይአ። 


ምስትዋት በርይ መንድቕይ ድርአዩኒ ኣብ ውሽጢ ድትፈላለየ ሕብሪ ድንሀዎም መስተታት ድሰትዮ ሰባት ድምም ይብለኒ ነውሩ። ኣብ ፒያሳ ኣብ ራስ መኮነን ድልድል ከባቢ ኽፉት ኣብ ድነበረ ና ክረምቲ ጎርፊ ዳፍርሖ ጎዱፍ መደብረዪ ድኾነ ምድሪ ትፀርጉይ ማዕርጉይ ትኻፈተ ካፌ ድሓደ ሻሃይ ሓደ ቕርሽይ ኣላድይ ምሻጡ ምስ ኣዕርክትና ብኡ ብድሓላፍና ቑፅሪ ስለሱ የና ናውግዕ።
ታንብብሎ ድምንባብ ድኣም ደራሲ ድምዃን የኾነይ። ደራሲ ድምዃን ዳንብብ ድመስሎ ግዛቸው ጥራሕ ይኡ። ግዛቸው ኣብ ዩኒቨርስቲ ላሃለውና ፕሮፌሰር ንብሎ ፀንሕና።  ኣብ ኹሉ ነገር ድህቦ ሓሳብ እንሀዎ። ድኣምነሉ ወይ ድመሰሎ ካምንጋር ድድሓር ኣይብልይ፤ብዚ ድመፀለ ደርጋ ምስ ኹሉ ሰብ ከርና የረዳዳእይ። ኣነ ግን ግርህነተይ ወረኛታት ያፍትወኒ። ግርህና እንድሕር ደይኾነ ጫወታ ምፍታው ብለ ክቕይሮ።
ግዛቸው ስለ ዘለኣለማዊነት ድኽነት ትናገርሎሎ ናኢኮኖሚክስ ክፍሊ ትምህርቲ ክመሃር ድሓረዮ ድኽነት ሃም ደይጠፍእ ሙሉእ ድሙሉእ ርግፀኛ ይኡ ድመስል ድነበረ።
“ኹሉ ሰብ ገንዘብ እንድሕር ኣግንዩ ምጉዳል ወጋ ቕርሺ ካምፅእ ይኡ፤ ወጋ ቕርሺ ምጉዳል ለለ ናኢኮኖሚ ምስቕልቕል ያምፅእ ይኡ። ብኻልእ ኣነጋግራ እቲ ምስቕልቕል ኢኮኖሚ ድድብርዮም ሰባት ደብርዩ ቕርሺ ብዳሕደጎም፣ ማለት ድኻታት ብድገበሮም ምርግጋዕ ያርእየካ። ጉጂ ዳድነበሮ ይምለስ” ይኡ ድብል። ሃምዚ ኣብ ድመስል ናተስፋ ቖረፅ ውሽጢ ኾይኑ ሃመይ ዉሉ ሕጉስ ሃምድኾን የርድአንይ። ድኡ ቑርሺ ሃም ወርቂ ወይለ ብሪ ድመሰሉ ወጋ ድንሀዎም ትሰርሖም ድግነዩ ነገራት እንድሕር ደይትገብሩ ሓፍ ኮፍ ዋጋ ገንዘብ[a] እቲ ሓድስ ሃብተ ፀጋ ካብዙሓት ዳ ኣንእሽተይ መዛወሪ ጉርሒ ይኡ። ትሓስብለኹዎ ግዛቸው ምስ ናባዕሉ ገፅ ኣሰራርሓለ ሞጎት ኣልዕሉ መስለኒ ሃምዚ ብደምቢ ደይትፀረበ ሓርፋፍ እምኒ ዳየወአይ ብዳፋነኹዎ ቃዳምይ ሰንበትይ ኣብ ሰፈረይ ኣሕልፎዮ። ሰኒ ሞፁ ካሰፈረይ ትወፅለኹ መጀመርያ ድርአኹዋ መልክዕኛ ድቲ ኹሉ ነስሐአይ ብሓደሻዕ ኣረስዓ ፍትወተይ ኣለዓዕላቶ። ስጋ መደመሚ ይኡ። እቲ ኹሉ ምቡርሻሽ ንፋስ ወስድዎ ቓርዩ ማለት ድዩ? የመስለንይ፤ ትንኣሰ ድባዕለይ ካ5ተ ዓመት ድደሓር ኣበይ ካግንዮ ሃም ድደሊ ሐዚ ክርአየኒ ጀምሩ እንሆ። ክመሓየሽ ሓርየ እንአኹ።
ድምምሕያሽ የግዲ ካኣድስ ኣበባ ምውጻእ ካድልይ ክኾን ይኡ። ዋላ ይኹን ዳናስሕ ነገር የብሉይ። ድደልዮ ንባባት ምምፃእለ ሓድጋቶ እንሃ። ድበዝሑ ኣዕርኽተይ ብስኮላርሺፕ ካሃገር ወፅለዉ። ቆንጆ መላ ይኡ። “ኣብዚ ሃገር ካምቕማጥ ኣሜሪካ ኸይደ ኦም ካድኾን ይሐሸኒ” ትውለውኒ ኣነ ገልብጠ “ኣውኡ ካድነብርስ ኣብዚ ኦም ካድኾን ይሐሸኒ” ላዎኹዎም ነብረ። ሃምዚ ክብል ድገበረኒ ድባዕለይ፣ ድህልውንአይ፣ ኣካል ሃገረይ ገውረ ይርእዮ ብምንባረይ ይመስለኒ። ሐዚ ግን ድጎደለ ነገር ሃም ድንሆ ስምዐንሎ። ካዞኽቲ ኣድስ ኣበባ፣ ዋላ ድሓደ ምዓልቲ፣ ዓደይ ድኾነት መስላ ትሰምዑኒ ኣይፈልጥይ። ድምንታይ ሃምድኾነ ኣይፈልጥይ። ኣብ ድኸድኹዎ ኹሉ ሃምኡ ድስመዐኒ እንድሕር ኾይኑለ ኣይፈልጥይ፣ ካደገ ተይኾነ ካውሽጠይ ድጎደለ እንሆ እንድሕር ኾይኑ ኣይፈልጥይ። ስራሕ ኣብ ድዳልየሉ ሰዓት ድሓደ፣ ኽልተ ወርሒ ኣብ ኣክሱም ፀንሐ ነብረ። ኣክሱም ትገብእለኹ፣ ተይረኣኹዋ ብዙሕ ግዜ ድኾነኒ፣ ወይለ ሰብ ቓሕ ሃም ድበለኒ ታውግዕለኹዎም “ትሞርዖው” ይኦም ድውሉኒ። ወይለይ ምምርዓው እሽውልኻ ቓልል ነገርዶ ጎውሮሞ? ድነገሩ ቓልልባ ነውሩ፤ ቖልዑት ኣፍቲ ሓዊ ዕድመ ትበፅሕለዩ ወለዲ ያመርዕውዎም ነውሮም። ስራሑ መሸኒ ደው ምባል ጥራሕ እንድሕር ኾይኑ ስልጣነ ኾና። ድዚ ድፈልጡ ናጥንቲ ወለዲ ድደቆም ብገናኦም ብምምርዓው “ደግም ዳስራሕ፣ መሸኒ ኣይትለኻኽዩ” ይብሉዎም።
ድጓላት ይስሕቡ ይኦም ድበሃሉ ነገራት ብሙሉኦም ይሰምዖም ይአ። ድኹሎም ዳስማምዖም ብባዕሉ ድተኣማመን ሰብ ሃምድስሕበን ይኡ። ሓቂ ይኡለ! ብባዕሉ ደይትኣማመን የነበረንይ። ግን ለለ ባዶ ርእሱ ድኾነ ኹሉ ድናገሮ ስለ ደይብሉ ኡሽ ዉሉ ፅግዓ ስለድድሓዘ ዓርሰ እምነት ድንሀዎ ገብረን ክሓስበኦ ክኾና ይአን። ሓድሓደኦም ትረአይለዉ ብዙሕ ድረአዩ፣ ብዙሕ ድፈልጡ ድመስሉ፣ ደይኾንዎ ብምምሳሎም ጥራሕ ኹለን ኣጓላት ክዋረርኦም ትርኢ። ብርግፅ ባዶ ርእሲ ምዃን ብደይ ናወረ ናተግባር ሰብ ትኾንለ ይገብረካ ይኡ።
ሓደ ሓደኡ ትፍጠርሎ ኣብ ገፁ ድርአ ነገር ድኹሉ ነገር ድርአያ፣ መስተውዓልትይ ጥበበኛታትይ ድመስላ ኣዕንቲ ብፍንጫኡ ጉራይ ምዝጋይ ብላዕለይ መሳ ሽኩዕ ያብለሉ። እዞሙ ኣዕንቲ ሃም ድኽደን ገውሩ እፅብብ፣ ድተን ቅርንቡ ለ ሓፍ ኣብሉ ካውሽጡ ድትሰሓበ መስሉ ድተን ጓላት ትርእየንሎ ክወስደን ዳድምችዎ ቦታ ምርኣይ ጥራሕ ይኡ ድቓርየን። ድ ሃም ኣነ ድበለ ለለ ቁርሲ ና ድትኻለአ በኻይ ቆልዓ ድመስል ገፅ ይህበንማ ካውኡ ትርእይለባኒ ዳኻልእ ገፅ ክርእያ ይገብረን። ገፅይ ይኡ ታም ክዓዮ፤ ምንም ክገብሮ የኽእልይ።
ስለ ጓላት ትዛራረብለና “ድዝብኢ ታምልጦ ዳ ኣርጊ ትፀግዕኻ ይኡ” በለኒ ሓደ ብሰንኪ ስጋዊ ምኽንያት ድቲ ናክህነት ዓለም ሓድጉ ዳንግዲ ድገብአ ሰብ። ካኹሉ ድትፈለየ መልሲ ይኡ ድሃበኒ። ሃም ኻልኣት ዓርሰ ምትእምማን የበለንይ፤ ኣዛውሩ ብኻልእ ገፅ
“ቓደምኣይ” …
“እሺ  ሰላማዊት…”
“ቓደምኣይ ! ”ውላ ሰላማዊት።
ኻልኣትኹም ኸ: “ቓደምኣይ … ቓደምኣይ …”
እዱ ሓፍ ታብሎሎ ኣብ ኹርናዕ እዱ ቾክ ትፀይቑ እንሆ።
ሳልሳይ ሃም ድኾና ትፀውየናሎ ንስሕቕ። ድስሓቕና ኹልና ብድዓብይና ሳልሳይ ዓለም ሃመይ ሃም ድኾነ ንፈልጥ። ድንቁርና፣ ሕማም፣ ጥመት፣ ዕግርግር፣ ጦርነት፣ ረብሻ፣ ዓመፅ፣ ስራሕ ምስኣን፣ ለበዳ፣ ዘርኣውነት፣ ድኽነት፣ ሕሾት፣ ምግላል፣ ፋቓዓይነት፣ ላዕለዋይነት፣ ኣነ ፈልጠልኻ፣ ኣነ ሐሸካ፣ ጭቆና፣ ታርኽኻ ምዝብራቕ፣ ሕጊ ምጥሓስ… ድዚ ኹሉ ንወርስ። ወርስና ለለ ዕፃና ዳድመፅእ ናውርስ።  
ማዓርነት(ቓንጪ)፣ ምምስጋን፣ ብደይ ሕጊ መኽበሪ ምግዳድ ሕጊ ምኽባር ድመሰሉ ኣይፍለጡይ። ድዞሙ ትቓብሉ ድትውልዲ ካምቕያር ድባዕልኻ ኣሕልፍኻ ብምሃብ፣ ብኻብድ ፀልማት በዓልቲ ሞት ሓልፍኻ ብርሃን ኻልኣት ምግናይ ይመዓደዉ። ካበላሕቲ ኣስናን ሞት ቓንጥሮም ናኻልኣት ስልጣነ ኣብ ድንሀዎ ዓዲ እንድሕር በፅሖም ተይፈተዉይ ብግዲ ሃምሊ ቓንጪነት፣ ምምስጋን፣ ድህልናኽ ብልኻ ሕጊ ምኽባር ድመሰሉ ክቅበሉይ ክለምዱይ ያገድዱዎም።
ዋላ ናሰብ ብትቓበሉ ግን እቲ ስምዕት ባዶነት ወይ ጎዶሎነት ኣይፍለዮምይ። ድባዕሉ ደይትቓበለ ወትሮ ጎዶሎነት ክሓድሮ የግዲ ይኡ። ድዚ ጎዶሎ ድመልእዎ ካኻልኣት ስልጣነታት ካድትኻፈሉዎ ሃፍቲ ትጠቅሞም ሓድጎማ ድመፁ ዓዶም ውሽጢ ናጦርነት ኣዋጅ ክእወጅ ሃም መእመኒ ያገልግሎም። ኣፍቲ ሳልሳይ ዓለም ድተረፈ፣ ድኣቶም “ጨለ እስኻ ኸ  ታፍቅር ደኻ ትደሊ ትፍቀር?” ብላ ጠይቓቶ። 
ናዚ ሕቶ ጥቕሚ ኣይትረድኦይ ነውሩ፤ ታ ሃም ድምልስ  ድንግርግር ትዉሎ ድኣ መልሲ ይኡ ነውሩ። ጓላት ድደመ ነፍሰን ድቓረባ ይአን። ፅንሕንሕ ዉሉ ግን “ኽልተኡ” ዉሉ መልሱላ።
“ኣይ፤ ሓደኡ ምሕራይ የግዲ ካድኾን ኸ ” ብላቶ፤ ድብሎ ትሰምዕ ደኣም ደግም መልሱ ኣይትደልዮይ ነብራ። 
ኣፍቕረ እንድሕር ደይትፈቕረ ታ ክዓየለይ ብሉ ሓስቡ፤ “ክፉተው ይአ ድደሊ” ብሉ መልሱላ። ድጠርጠረቶ መልሲ ይኡ ነብሩ። ኣይፈለጦይ ድኣም ብድሕሪ’ዚ ድኡ ቦታ የነበራይ። ሐዚ ትዝክሮሎ ይኡ ናዚ መልሲ ጣጣ ድርአየሎ…። ናማን ካድፈትዋ ነብረ ኮ “ካፍቅር ይአ ድደሊ” ብለ ክምልሰላ ነብረ ይአ፤ ኣያፍቅራይ ነብረ ማለት ድዩ ብሉ ድባዕሉ ጠይቑ ዳ ጥርጣረኡ ትመልሱ።


እሳ ትኻፍል ግርማይ ብምፍቓዱ እቲ መሰለፊ ትናዱ - ታዋግዕለዉ ኣብ ድረአዮም ሰዓት ብፍቕራ ሙይት ብሉ እንሆ ላበለ ይኡ ድሓስብ ድነበረ- ብቲ ደይትፅሓፈ ስነ-ስርዓት ኣብሉ ለለ ዳፍቐረ ወዲ  ትኣምር እንድሕር ደይኾነ ዳፍቐራ ጓል ኣይትኻፍልይ - ብትኣምር። 
“ካርዲ እንሀናዶ የበልኽይ? ትሕሽዊ የኺ ማለት ድዩ በቃ የኣምነክይ ” ብሉዋ።
ኽምስ ብላ፣ “ድቫላንታይን ኸ ታ ሓስብኻ? ” ላበለት ካምሕታት ዓዲ ኣይወዓለትይ። ምዚ ኹሉ ወግዒ ፍቕሪማ ቫላንታይን ሃመይ ገብራ ትዘሎ…።
“ሓንቲ ቆልዓ እንሃ ክጥይቓ ይአ” ብሉ መልሱላ - ብውሽጡ እሳ ቫለንታይኑ ትኾንላ ላትርአዮ፣ ዕምበባ ትህባሎ፣ ብሽምዓ መልክዖም ወይኒ ላጠዓዓሙ ትጫወትለዉ ላትርአዮ ነብሩ።
ሐዚ ናፍቕሪ ትርጉም ቓልሉ እንሆ፣ ፍቕሪ ሕልኽልኽ ድበለ ክልሰ ሓሳብ የኾነይ፣ ፍቕሪ ሃም ውህብቶ ይኡ፣ ድንሀዎ ይኡ ድፈልጦ። ድጓል ፎትዎም ምስ ደይፈልጡ ሰባት ስለ ፍቕሪ ምውጋዕ ማለት  ሰምዐሞ ብደይፈልጡ ቋንቋ ምንጋር ማለት ይኡ - ምንም ክርአዮም ኣይኽእልይ። ዓለምለ ሰባት ድቋንቋ ፍቕሪ ከይርድኡ ገብራ ይኣ ታንብሮም - ናያቶም ድበሃል ነገር ካጥርዩ፣ ናያቶም ድኾነ ነገር ትሓርዩ ክረአየሎም፣ ናያቶም ብድበሉዎ ነገር ጥራሕ ትሓፅሮም ክቕመጡ ይኣ ትገብሮም። ፍቕሪ ለለ ናዚ ኣንጻር ይኡ - ፍቕሪ ድቲ እስርበት “ናባዕለይ ጥራሕ” ኣፍርሱ ምስ ፍቕርኻ ሓደ ድገብር ይኡ። “ናባዕለይ ጥራሕ” ሕዝኻ ምስ ፍቕሪ ምዃን የከኣልይ። ፍቕሪ እንድሕር ሃልዉካ ኻልእ ዳድልየካ ነገር የህልዉይ። ስለ ፍቕሪ ምስ ድኾነ ይኹን ምክርኻር የድልይይ፣ ድድኾነ ይኹን ካእምን ላዕሊ ታሕቲ ክብል የብሉይ። ፍቕሪ ብኣጋጣሚ ድግለፅ ድኣም ትመሃሮ ወይ ፅዕርኻ ታግንዮ የኾነይ።


ትብሎ ለ ሕሽውሎ ሃምደኾነ ርግፅኛ ይኡ። ድግዛቸው ግና ሰብ ፎትወ ትብሎ ድባዕሉ ሕሽውሎ ሃም ድኾነ ይኡ ድኣምን። ሐዚ ድግዛቸው ሕቶ ድኾኖ እቲ ሕሾት ደይፎትው ድነበረ ግርማይ ሃመይ ዉሉ ድባዕሉ ሕሾት ሓቂ ይኡ ዉሉ ክኣምን ሃምድኽኣለ ይኡ።
“ድምንታይ ደይትጋነዩ ትብለኹካ ‘ያፍቅራ ድኣም የፈትዋይ’ ላበልኻዶ የነበርኻይ? ‘ክፀልኣ ለ ይኽእል ይአ’ ትብልዶ የነበርኻይ? ‘ናሰብ ኣእምሮ የመና መጋገይ ቦታ ይኡ’ ትብል ዶ የነበርኻይ?” ብሉ ድቲ ናለሚ መርገፅኡ ክፈታተኖ ሞኩሩ።
“እሱ ኣብ ናድኹም፣ ናካሕዳም ዘበነይ ድበልኹዎ ይኡ” ብሉ እግሩ ዳድመርሖ ላኸደ ካ 4 ክሎ ዳማእኸል ፒያሳ ሃምድበፅሐ ትፈልጡዎ። “ሐዚ መምለጢ የላይ ዉለኹካ፣ ትድሕዘ ይአ” ዉሉዎ።
ምስ ግዛቸው ወግዑ ብድወድአ ምስ ታሕጓሱ ታረኛ ታክሲ ትሳፍሩ ድዓዱ ኸይዱ። እንኳዕኳ ታሕጓሰይ ኻልእ ሒሳብ ደያኽፍል ኾነ ብሉ ሓስቡ ኽምስ በለ። ኣብ ዳሕረዋይ ወንበር ብምዝጋ መሳ ድበይኑ ከፍ ብሉ ኽምስ ትብሎ ብደገ ሰባት ላፀወዐ ድርአዮ ረዳት ሽፈር፣ ኣብ ጥቓኡ ድነበረ ኻልእ ረዳት፣ “ርአዮ ጥዑይ መስል ድበይኑ ስሕቕሎ፤ ሰብኮ ኹሉ ዓውዱ ይኡ” ዉሉዎ።


ሰባት ምሽጥር ድኾነ ነገር የለይ ትብል ሱዛን ሶታንግ ርእኻዮዶ…” ዉሉዎ።
“ቡኮውስኪ ድፍቕሪ ካገሃም ድመፀ ኻልቢ ይኡ ይብሎ” ብሉ ግርማይ ትስሓሕቖም፣ ድሓለፉ ቑሩብ መዓልትታት ግርማይ ድኾኖ ነገራት ኣብ ግምት እንድሕር ገውኦም እዚ ፍታሕ’ዚ እሙንነት ድንሀዎ መስል፤ ድዚ ፍታሕ ብስሓቕ ኣፋንዎሞ።
“ኣምብሮስ ቢርስ ለለ ፍቕሪ ብሓዳር ድድሕን ዕብዳን ይኡ ድብሎ” ብሉ ግዛቸው፤ ኻልእ ስሓቕ ትለዋውጦም።
“በርትራንድ ራስል ለለ ካ ጥንቃቐታት ኹሉ ብፍቕሪ ጥንቃቐ ምግባር ና ታሕጓስ ፀላኢ ይኡ ይብሎ” ብሉ ግርማይ፤ የትረድኦይ፤ ጥንቃቐ ካድገብር ድህያብ ኣያደንግፃይ ነብረ ብሉ ይኡ ድሓስብ ነብሩ። በርትራንድ ድብለሎ ግና ፍቕሪ ብትጀመረ ይኡ ነብሩ።
“ዶስቶየቭስኪ ለለ ገሃነም ማለት ምፍቓር ደይምኽኣል ይኡ ይብሎ” ብሉ ግዛቸው መልሱ።
“እዚ ዕዉድ ዳውኪንስ ለለ ድፍቕሪ ካስምዕት ኣፋትሑ ብመረዳእታ ክጋለፅ ድኽእል ሃም ድኾነ ድወዱ ኣብ ድፀሓፎ ደብዳበ ካረድኦ ሙክርሎ” ብሉ፤ “ሓዝነሉ ድወዱ” ብሉዎ ትስሓሕቖም።
“ታ ግበር ይኡ ድብሎሎ!” ብሉ ግዛቸው እጥብቅ ኣብሉ፣ “ፓውሎ ኮልዮን ርእኻዮ ዶ… ፍቕሪ ደይትገርሐ ሓይሊ ይኡ፣ ንቆፃፀሮ እንድሕር ሞክርና ያጥፍአና ይብሎ” ብሉ።
ብራይ ድትፈላልዩ ደርስቲ ስለ ፍቕሪ ድበሉዎይ ሃምዚ ያጠዓዕሙ ነብሮም። ግርማይ ዕፃኡ “ጄምስ ባልድዊን ፍቕሪ ሃም ንሓስቦ መጀመርታይ መጨረሻይ የብሉይ፣ ጦርነት ይኡ፣ ዕብዳን ይኡ” ይብሎ።
[a]እቲ ሓሳብ የትረድአንይ