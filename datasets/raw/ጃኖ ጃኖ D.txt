ጃኖ ጃኖ


ነበራያ ነበረ? ታነበረ?


ጃኖ ትበሃል ቖልዓ ምስ ኣያዋኣ፣ ኣደዋኣ ኽልተ ወዳት ኣሕዋታይ ብሓደ ትነበር ነበረት። እሺ


ካዉኡ ትነብሩ ትነብሩ … ትቕመጡ ትቕመጡ … ጃኖ ሓየመት ድዓቕሚ ኣዳም በፅሐት። ካዉኡ ወለዳ ድዓዉዪ ሓዋ ካሞርዑዩዋ ማዕንቲ ቖርፆም ግዳድ ምግዳድ ትጀምሩ። ድቲ ግዳድ ድኾን ጥራይ ትኣራርዩ፣ ጎሾ ትወቕጡ፣ በርበረ ሽንጉርቲ ትሸቓቕጡ፣ ድጠሓን ኹሉ ትጠሓሕኑ፣ ዑድምተኛይ ወለደኛይ ትዓድሙ፣ ጎረባይ ኹሉ ሃም ሃፍተ ገነቱ ብዓይነትለ ብገንዘብለ ሓግዙ ኣብ መጨረሻ ምዕራፍ ትበፅሑ። ቡኹዕ ብኣወላ ኣብ በራምን፣ ሚዕሪ ኣማእት ጋእኒ ሰዋ ትጠምስሱ ዕንጨይቲ ትኣካክቡ፣ ሰብ ብስራሕ ትፀምዱ ሕቱኽቱኽ ዩኡ ቓትሪ የለ ለይቲ። ኢዚ ኹሉ ሕቱኽ ድበሃሎ ጃኖ ያው ዓውዪ ሓዋ ድኣ ሃምድኾነ ድምርዐያ ኣይትፈልጥይ ነብራ። ሰዋ መዐለሊ ድኾን ማይ ታምፅእ ምስ መሓዛኣ ኾይና ዳገረብ ኸደት። ካዉኡ ብወግዒ ወግዒ ኣትን መሓዛይ ድመን ሃምትምርዐያ ትፈልጣዶ በለታ?
ጃኖለ ሃምደይትፈልጥ ፀወየታ ያው ቓደም ብወለዲ ፍቓድ ስለድኾነ ኹሉ ነገር ትብሃልኻዮ ምትግባር ደኣም ዑጉምጉም የለይ። ዑቡናኣለ ኣትኖ ዑቡኖ ድዓውዪ ሓውኽንኮ ዩኡ ትምርዐየኦ በለታ። ጃኖ መዓንጣኣ ሸር ብሉ ኡሽሉ መንገዲ ዕልምልም ላትረአያ ቡኡ ገብራ ቓረት ዳብ ዓዲ ተይትመለሰትይ።


ካብ ዓድ ፈንተት ብኻ ዓውዪ ኦም ኢነሆ። ዳዓዲ ኣይገብእይ ኣብዚ ዓውዪ ኦም የአ ድኾን ብላ ኣብ ጥቓ ዓዳ ድነሆ ኦም ምኩላል ጀመረት።ኣብዚ ዓውዪ ኦም ትድይብ ዳለት ባበይ ገብራማ ትስቀሎ። ምድሪ መሸ ዳበይማ ትኸድ ትጨነቐት ፈርሐት ካብ ዓዲ ወፅኣ ስለ ደይትፈልጥ። ፀንሓ ፀንሓ ጃኖየ ሓደ ሓሳብ መፀላ።


ካዉኡ ዳዕሮ ዓዲቦየ ዳዕሮ ዓዲነየ ኑኡሽተይዶ ትሕት ትሕት በልለየ ሃምበለታ ቀጥ ቀጥ … ብላ ትሕት በለትላ ኦማለ። ካዉኡ ዳብ ኦማ ትሰቐለት። ድሕረኡ ለለ ዳዕሮ ዓዲቦየ ዳዕሮ ዓድኒአየ ኑኡሽተይ ልዕል ልዕል … በልለየ በለት ካዉኡ ቀጥ ቀጥ… ብላ ኦማላ ልዕል በለትላ ኣብ ኦማ ትሰቕላ ሓደረት።


ድሕሪ ትወሰነ ገዜ ጃኖ ደይምህላያይ ሃምድጠፍአትይ ትፈለጠ። ወለዲ ትጨነቑ ምድሪ ቡትት ትብሃለ፣ ትሓምዘገ ኹሉ ምድሪ ትዳለየ ትዳለየ ትዳለየ ካዉኡ ጃኖየ ኣብ ኦም ትሰቕላ ሃምድነሃ ረአዩዋ።


ኣየዋኣይ ኣደዋኣይ ኣብ እግሪ ኦማ ኾይኖም፣
ጃኖ ደኺ…….. ጃኖ ጓለይ ሰዋኺኺኺ…… መጭጩ፣ ጎጎኺ…… ነቕፁ ንዕይዶ ዳዓዲኺ ትመለሲየ…… ዎሉዋ
ጃኖለ ቕብል ብላ ኣቦወአይ…… ሓመይ፣ ኣደወአይ….. ሓማተይ፣ ሓወይ….. ሰዋኣየይ ሃመይ ግብረ ክወርድ ብላ ሽንፍ በለት።
ወለዲ ለምኖም ለምኖም ተስፋ ቖርፆም ዳዓዶም ትመለሱ።


ድሕሪ ግዜ ለለ ኑኡኡሽተይ ሓዋ ኣብ ድነሃቶ ኦም ኸይዱ
ጃኖ ደኺ ጃኖ ሓፍተይ
ጨው ዉሉኒ ምውዓል ድብሕተይ
ንዕይይዶ ዳዓዲኺ ትመለስለይ ብሉ ፍቕ ፍቕ…. ላበለ ለመና።
ሐዚለ ጃኖ ሸሻተይ ብላ ኣቕበፀቶ። ሓዋ ግን ከርና መዋዕልቲይ መጫውትይ ስለ ድኾኑ ኣብ እግሪ ኦማ ከፍ ዉሉ ደይወረድኺ ዳዓዲ ኣይምለስይ ዉሉ ሽንፍ በላ። ምድሪ መሸ ምድሪ መሽዩዋ ዳዓዲኻ ትመለስ ዎለቶ። ሓው ጃኖ ግን ላበኸየ ኣይምለስይ ዉሉ ኣበያ። ካዉኡ እሳለ ምድሪ ብድመሸየ ከርና ጨንቑዋ ኣታ ሃመኻይዶ ኽድ ስምዐኒ ኣነስ ደያምልስ ነገር ኣግንዩኒ ዩኡዋ። ኣብዚ ኦምዚ ፀባ የለይ፣ ጎጎ የለ፣ ማይ የለ፣ ሕምበሻ የለ፣ ማንጋለ የለ፣ ምንም የለይዋ ክርሕበካ ዩኡ ኽድ ዓድኻ በለቶ።


ሓው ጃኖ ግን ናዋዛ ስለደይነበረ ኣይኸድይ ብሉ ኣቕበፃ።
ጃኖለ ካዉኡ ኻብዳ ዎሉዑዋ ድዚ ኦም ዳዕሮ ዓዲቦየ ዳዕሮ ዓዲነየ ኑሽተይ ሓውይ መፁኒ ዩኡዋ ኑኡሽተይዶ ትሕት….. በልለየ በለታ። ሐዚለ ኣያሕፈረታይ ቀጥ ቀጥ…… ብላ ውርድ በለትላ ካዉኡ ዳዕሮ ዓዲቦየ ዳዕሮ ዓዲነየ ኑሽተይዶ ልዕል….. በልለየ በለታ ሕዛቶ ደየበት።


ወያ ቖልዓለ ጥቕማዕማዕ ፀባ ብዓይነቱ፣ መዓር ብዓይነቱ፣ ጣይታ ብገፁ፣ ሕምበሻ ብገፁ፣ ቕፃ ብገፁ ድለመደ ምንም ድብላዕ ነገር ስለ ደየለ ሃምትቓላቐለ ሃምትቓላቐለ ብሐዚ ጎጎ ካግኒ ድየለ ነገር ስፍራ ኦም ኾይኑ ከለ ድሽምጠጥ ኦም በረኻ ደይብሉ። ጭንቕ ዉሉዎ ብረሓብ ኻብዱ ኽዑት ብድበለ ጃኖ ሓፍተይ ፀባ በላ ፀባ የለይዶይበኹካይ ብላ ነገር ኻብዲ ሓፍቲ ቦቕባቕ ዩኡ ዳዕሮ ዓዲቦየ ዳዕሮ ዓዲነየ ፀባዶ ኹንለየ ብላ ፀባኡ ሰተየ ዋላ ሃምናሊ ዓሳውካ ሃምናሊ ሓስለ ደዖሪ ሃቡሊ ሃምቓሕታኡ ተደያግነየ።
ለለ ፀንሑ ሕምበሻ በለ ማንጋለ በለ መዓር በለ ጃኖለ ኹሉ ዳዕሮ ዓዲቦየ ዳዕሮ ዓዲነየ ኹሉ ነገርዶ ኹንለየ በለታ። ኦማለ ቦቕባቕ ስለድኾነት ኹሉ ነገር ኾነትላ ካዉኡ ቓሕ ድበሎም ላበልዑ ላሰተዩ ምንባር ጀመሩ።


ድሕሪ ትወሰነ ግዜ ሓው ጃኖ ላወርገጠ ብድኸደ ዳብ ኻልእ ቦታ ኸይዶም ክነበሩ ሃምድነሀዎም ትስማዕምዖም ኦማለ ኣመስግኖም ዳምድሪ ወርዶም ሃመይ ዳብሉዎ ብሳዕሪ ኣለጀጋ ትሰርሐ ጉርዲ ሰቐላ ሰርሖም ምንባር ጀመሩ።
ሓዉይ ሓፍትይ ብሓደ ነገር ትስማዕምዖም ትስማዕምዖም። ጃኖ ታበለቶ ኣነ ሓዊይ ማይይ በለት ኡስለ ኣነለ ቑቓሕይ ዕንጨይትይ ክማፅእ ዬአ ብሉ ትስማዕምዖም ኑሮ ሓውይ ሓፍትይ ኣብ ውሽጢ ሰቐላ ትደሓሐዙዎ።


ሓደ ማዕንቲ ሓው ጃኖ ዳበረኻ ቑቓሕይ ጉንዲ ዕንጨይትይ ካእቲ ብድኦፈረ…. ጃኖ ሓዊ ጠፉኡዋ ዳድኾነ መንደር ሓዊ ታምፅእ ኸደት ኣማዕድያ ኣብ ድኾነት ዓዲ ጡሽ ጦሸሽ ላበለት ረአየት። ካዉኡ ዳቲ ጡሽ ትጦሻላ ዓዲ ቀጥ ብላ ኸደት።
ጃኖ ናዑዱል ነገር ኣብቲ ድኸደትሉ ዓዲ ዓዲ ሰብ ተይኾነስ ዓዲ ሰይጣን ዩኡ ነዉሩ። እቲ ዓዲ ሓንቲ ዓባይ ሰይጣን ምስ ዕያለን ድነብራሉ ዩኡ ነብሩ፣ ጃኖ ሓፍተይ ግን ቕድመኣ ይግበረኒዋ ዓዲዓዲኛ መስሉዋ ምንም ዓዲ ሰያጥን ምኻኑ ኣይትረደኣይ ነዉሩ።
ካዉኡ ኣቲ ዓዲ ሓዊዶ ኣፅሕራናይ ሓዊ ድደጎልኹዎ ጠፉኡኒ ዩኡዋ ብላተን። ድሓዊ ደማ ልማኖ ኣድልዩዎ ብለን ሓዋ ፅሕራ ካዉኡለ እተን ዓባይ ሰይጣን ቦርመሽላ ቓሎ ቓልየን በሊ እዚለ ሓዚማ ድመንገድኺ ኽኮነኪ ዩኡ ብለን ድቲ ድዓምበበ መንገዲ መንገዲ ደርብዩዮ ድቲ ደይዓምበበለ ላፈለኺ ብልዕዮ ብለን ሃባኣ ቓሎኣለ ሓዋለ ሒዛ ዓዳ ኸደት።
ጃኖየለ ሃምትብሃለቶ ገብራ ዓዳ በፅሐት።


ኣጋ ምሸት ምድሪ ኻዘነኣይ ብድኾነ ደቂዘን ሰይጣን ካበረኻ ውዕሎም ዓዲ ቦኽ ብድበሉ ኣብ በሪ ዓዲ ትበፅሕለዩ ብፍንጫኦም ጭይን ጭይን ኣብሎም ኣዳም ኣዳም ጨነናሎ? ኣዳም ኣዳም ጨነናሎ? ኣዳም ኣዳም ጨነናሎ? ብሎም ምድሪ ዕንፅራር ገበሩዋ።
ዋእ ተግነኹማማ ናዑምባዎ ቦርመሻላ ኣሰር ሕዚኹም ኣስሩዋ ካዉኡ ሕዚኹማ ንዑ በለኦም። ኣሰር ኣሰር ቦርመሽላ ትበሩ ትበሩ…. ትሓኑ ትሓኑ…. ኸይዶም ኸይዶም…… ጃኖ ምስ ሓዋ ድሰርሐቶ ሕረት ዓይኒ ኹርዲ ዓዲ በፅሑ።
ጃኖየለ ዓዳ ትበፅሕላ ነብሳ ኽብድብድ ዉሉዋ ድምንታይ እዘን ሰበይቲ ሃሙኡ ሃምድበለኣ ላትጨናነቐት ሰብ ትኻትሉዋ ከይመፅእ ፈርሓ ሕማቕሎ ፅቡቕሎ ብላ ዳብ ዓምዲ ዓዳ ትሰቐለት።


ወራግጥ ሸያጥንለ ዓዲጃኖ በፅሖም ዳልዮም ዳልዮም ሰኣኑዋ። ጃኖየ ከርና ዓቕለ ሞታ ፅብብ ዉሉዋ ዳበይ ሃምትገቦኦ ጭንቕ ውሉዋ። ኣጋ መጨረሻ የመና ፍርሒ ብኽያት ኾጭ ኾጭ ላበለቶ ኣጋጣሚ ሓደኡ ሸይጣን ሩኡሱ መላጥ ዩኡ ነብሩ ምልጥ ያብሎዋ። ትድሓዚ ትብላ ብኽያታ ኣብዛ መላጥ ሩኡሱ ጦብ ደኣማ። ዳዓምዲ ዓዲ ቖላሕ ብሎ ኣዉኡ ትጨብጣ ቀጥ ቀጥ ትብላ።


ጥርዕ ዉሉ ;
ኣነ በሻዕ ወዲ፣
ኣግነኹዋ ግዲ፣
ኣነ መላጥ ወዲ፣
ኣግነኹዋ ግዲ፣


ውሉ ፈከረ ፈከረ ትጨርበዐ ትጨደደ ሳላ መላጡ ርእሱ ዳግነያ ዳበለ። ካዉኡልኻትኹሚማ ኣውርዶም ሕዞማ ዳብ ዓዶም ወሰዱዋ።
ምድሪ መሽዩ ሃም ንዉሩ ሓው ጃኖ ቑቓሑይ ጉንዲይ ሕዙ ዓዱ ደበኽ በለ። ወትሮ በሪ ዓዲ ትበፅሕሎ ጃኖየ ጃኖየ ዩኡ ብሉ ድፅወዓ። እሳለ ወለላየ ብላ ማይ ኣውዕያ እግሩ ሓፅባ፣ ጎጎኡ ያ ኣ ታብልዖ ድነበሮ ፍቕሪ ካዓይኒ ጩዋ ይምሓርኹም ዳብል ዩኡ።
ሓው ጃኖ ግን ኹሉ ሃም ናወትሮ ኾይኑ ኣይፀንሖይ ጃኖ ሓፍቱ የላይ ዓዲማታ ኸይዳ ፀንሓቶ።


በሪ ዓዲ ቦኽ ብሉ ሃምልማዱ ጃኖየ ጃኖየ ዉሉ ድለመዳ ወለላየ ትብል ድምፂ ክሰምዕ ድሸኮለ ቖልዓ ዋላ ኣብዛ ስንኺ ጨጉሪዶ ኢንሃታ ድምፂ ድበሃል የለይ።
ለለ ደገመ ጃኖየ ጃኖየ በለ የላትይ መንገዳ ኣርሕኻ ግዲ ወደየኡ
ለለ ጃኖየ ጃኖ ሓፍተይ ዉሉ ምንም ድምፂ ብድስኣነ ዋእ ኣታ እዛ ቑቓሕ ግዲ ይኣ ደይታስመዐኒላ ዉሉ ድዛ ቑቓሕ ኣሸቐንጥሩ ደብረያ። ለለ ጃኖየ ጃኖ ሓፍተይ በለ ዋላ ድማሓላኣኳ።


ለለ ኣታ ታዩኡ እዚ ጉንዲ ግዲ ዩኡ ኣያስምዕይ ድብለኒሎ ዉሉ ለለ ዳዲየ ኣዕዝሩ ሰደዶ ድቲ ኡሩይ ድወዓሎ ኣጉናድ።
ጃኖ ሓፍተይ ለሚስ ኣይናዋዛየ፣
ታግንኺ ድምፅኺ ህልም ዳበልኽለየ፣
ጃኖ ሓፍተየ መን ጨካን ወስደለየ፣
ጃኖየ ጃኖየ ጃኖ ባዕለይየ፣
ጃኖ ሓፍተይ ኣነስ ጭንቕ ጭንቕ ዉሉኒ እንድዕለየ፣
ጃኖ ሓፍተይ ዳበይ ዳነይ ክኸድ ዳበዳነይ ክዳልየ፣
ኣነ መስሉኒ ማይ ታምቑለኽለየ፣
ኣነ መስሉኒ ድራረይ ድዓየይኽለየ፣
ጃኖዋ ሃምዚዶ ነብሩ ትማኸርናዮየ፣
ሓድግኺኒ ትኸዲኮ ኣይኾነይ ሓድገ ድመፃኹ ዓደየ፣
ጃኖ ሓፍተይ ምድሪ ፀልሙቱኒ ሃመዳነይ ምኻነየ።
ዉሉ ዉሉ ቖዚሙ ቖዚሙ ቖዚሙ ካዉኡ ጨንቆ ፀላም ሓድሩ ብንጉሆኡ ሰብ ምጥይያቕ ጀምሩ።


በቃ ኾይኑዋ በየ በረኻኡ ላቖዘመ ላቖዘመ ድኾኑ ጓሶት ኣግነየ፣
ኣቱም ጓሶት ከፍቲ፤
ኣዕንታ ኾኸብ ሰማይ ድመሰለ፣
ኣጡዋታ ሸሎኻ ሓምሓም ጡለ ድመሰለ፣
ኣከያይደኣ በዓል ሕልቂ ከርና ደንጋዚ ብማዕዶ ትልለ፣
ጃኖ ሓፍተይ ጠፍኣትኒዋ ድረአያ ትሃለ??
ብሉ ጠየቖም እሳቶምለ በሊ ድዘን ክየ ውጥም ብለን ድነሀያ ከፍቲ ዓብልለንማ ሓፍትኻ ኣበይ ሃምድንሃ ንፀዉየካ የና ዎሉዎ። ብጃኖ ሓፍቱ ሽኳን ከፍቲ ምዕብላል ዳገፈን ወይ ፀድፊ ፅደፍ ተዎሉዎ ህሩግ ካምባል ድድሓር ስለ ደይብል ቆደድ ብሉ ዓብለለን ጃኖ ሃምዳግንያ ላመርቐፀ።


ነገር ጓሳ ፀይቒ ብድዓብለለን በል ድዞም ክየ ድነሀዩ ጓሶት ጠይቆም ዉሎም ብደይ ምንም ኣሰር ኣፋነዩዋ። ሃምዚ ላበለ ሃምዚ ላበለ ላበለ ብከፍቲ ምዕብላል ሰክሑ ውዕሉ ብደያግንያ።
ተስፋ ቖርፁ ጓሶት ሃምደይፀዉዩዎ ብድፈለጠ ኻልእ ሰብ ምጥያቕ ጀመረ። ካዉኡ ሓፃቦ ዓላዉ ኣግነየ።
ሐዚለ ኣዕንታ ኾኸብ ሰማይ ድመሰለ፣
ኣጡዋታ ሸሎኻ ሓምሓም ጡለ ድመሰለ፣
ኣከያይደኣ በዓል ሕልቂ ከርና ደንጋዚ ብማዕዶ ትልለ፣
ጃኖ ሓፍተይ ጠፍኣትኒዋ ድረአያ ትሃለ??ዉሎ ጠየቖም


እሳቶምለ ሓፃቢ ኣግንና ዉሎም በል ሓፍትኻ ኣበይ ሃምድነሃ ንፀዉየካ ድዛ ሻማነ ብንትፍታፍኻ ሻሽ ኣምስላ ተደይሎ ግን ብቓንጠፍጠፈ የና ንጥፍጥፈካ ሓፍትኻለ ኣይንፀዉየካይ ኣበይ ሃምድነሃቶ ዎሉዎ። ሓው ጃኖ ኣማራጭ የዉሉይ ጀመረ ብንትፍታፍ ሻማነ ሻሽ ክግበረለይ። ደይኾንዶ ክኾን ሽካን ብንትፍታፍ ብማይለ ሕፁው ተውዓልኻዮ ሻማነ ሻማነ ዩኡ ፃዕዳ ኾይኑ እንድሒ ደይትሰርሐ ካዓንተዎኡ።


ተስፋ ቖርፁ ምንም ክገብር ኣይኸኣለይ በቃ ትብሃሎ ነገር ምቕባል ዩኡ። ብቓንጠፍጠፈ ጠፍጥፎም ጠፍጥፎም መልዑ ኣደኡ ሃምደይታለልዮ ኣቑስልስል ኣብሎም ካዉኡ ልከ ሰባቶም ድጃኖ ድወሰዱዋ ሸያጥን የኦም ነዉሮም ሕዞሞ ዳዓዲ ኸዱ መመላለሲ ማይይ ዕንጨይትይ ክገብሩዎ ድቲ ትሓፀበ ዓለባ ኣፁሮም ዳዓዱ ወሰዱዎ።
ካዉኡ መልክዑ ግይርይር ድበለ ሓው ጃኖ ኣዶቶም ሽያጥን መልኣኽቲ ኣብዝሓሉ።
ኽድ ብጡጥ ኣስርኻ ዕንጨይቲ ኣእቲ ዎሉኦ። ኸደ ሕዙ መፀ ካዉኡ ኣብ መረባ ዓዲ ብድበፀሐ እዚ ጡጥ ብጥስ ዉሉ ዕንጭሀይቲ ብጭር በለ። ሓው ጃኖለ ትድንግፀሎ ሓው ጃኖ ምባል ዩኡ መውፀኢ ኣፉ ሓው ጃኖ በለ፣ በይዛ ጃኖ ትኽዳነኻ ናመንዳነኻ ጃኖ በለቶ ጃኖለ ስለ ደይታለልዮ። ኡሱለ ደያለለያ ትቓያይራቶ ዩኡ ጃኖየለ።


ለለ ኣዶ ሸያጥን ብምሐ ማይ ካበርሚን ቕዳሕ ዎሉኦ፣ ቕድሕ ኣብሉ ካብርምሉ እውፅእ ታብለሎ ቦሸሽ ክብል መሐ ዩኡያ ሽኻን ማይ ጥራይለ ኣይድሕዝይ። ለለ ሓው ጃኖ በለ ካዉኡለ ጃኖየለ በይዛ ጃኖ ትኽዳነኻ ናመንዳነኻ ጃኖ በለቶ
ሃምዚ በየማእኸሉ ማይ ታፍስስሎ ጡጥ ትብንጠሰሎ ግረፍሎ ዩኡ ስቓይ ካስኻዱ ዕግ በሎ ሓው ጃኖ ስቕይ ስቕይ በለ ድምንቀኛኻለ ደይትምነዮ ስቅያት።


ካዉኡ ሓንቲ ምስ ጃኖ ማይ ታማላልስ ጎረበይቲ ጃኖ ኣትን ጃኖ እዚ ቖልዓ ትድንግፅሎ ሓው ጃኖ ዳብዝሕሎ ሓውዶ ነሀክን? ሓውኽን ከይኾን በለታ። ጃኖለ ልባ ትዓዝሙ ስለ ድነበረ ቡዙሕ ልቢ ኣይበለቶይ ግን ሃሙኡ ትብላላ ስለ ድጠርጠረት ሓው ጃኖለ ስቓይኻ ያቑርረልኻ ትብሎ ጃኖየ ብድኦፋፈሩ ኹሎም ብማይ ሙልጭ ኣብላ ሃም ሓፀበቶ እዚ ኹሉ በይዛ ጃኖ ትኽዳነኻ ናመንዳነኻ ጃኖ ትብሎ ድነበረት ቖልዓ ሓው ጃኖ ባዕሉ ኾይኑ ኣግነየቶ። ካዉኡ ሓዋ ምኻኑ ኣለለየቶ ዳሕለፎ ቓንፈዞው ኹሉ ፀዉዩዋ ጓሶት ድገበሩዎ፣ ደቂ ሸይጣን ድገበሩዎ ኹሉ ብድፀወያ ዓይና ማንታ ማንታ ኾጭ ኾጭ ላበለት ክሰርሐሎም ኢንሀኒ ብላ ምስ ሓዋ ትማኽሮም ጉድጓድ ፍሕራ ካዉኡ ከፍ መበሊ መደብ ኣምሰለቶ። ጎንጎኒለ በርሚል ሙሉእ ማይ ኣውዐየት።


ደቂ ሸይጣን ካበረኻ ኣተዩ ካዉኡ ኣብዚ ሓድስ ትሰርሐ መደብ ከፍ ዎሉ ወለቶም ሃም ከፍ ዉለዩ ሕዙዎም ዕዝር ቑርቑር ርእሶም። ገና ክሰርሐልኹም የአ ብላ ማይ በርሚል ሙሉእ ማይ ውዑይ ኣብ ዝዋኖም ኣፍሰሰትሎም ስርግድዕ ኾነ፣ ትሰራሰሩ ትሰራሰሩ ሃም ጡቕጥቖ መንማ ለቓቒ ሓው ጃኖኸ እዝግሃርዶ የዉሉይ። ህንድ ድሰፈርኻዮ ክስፈርልኻ ዩኡ ድብል ሓቂ ኣብኣታቶም በፅሐ ካድሰፈሩዎ ድላዕሊ ጃኖየ ምርቕርቕ ኣብላ ሰፍራ ዳሰማይ ኣፋነየቶም።


ሸያጥን ሞቱ ካዉኡ ብድሞቱ ስጋኦም ሃመይ ዳብሉዎ መረቕይ ጡቕጡቕ ዓፅሚይ ሰርሓ ኣብ ቑራዕ፣ ስኖምለ ምዝዝ ምዝዝ ኣብላ ኣብ ቓርሐት ገብራ ድሓማታ ሓድጋትለን ዳብ ድነበሩዎ ሰቐላ ዓዶም ሽበሪኒ ክሸብረኪ ኾነ ጉያ። ካዉኡ ዓውዪ ገረብ ጎርፊ ጥርንቕ ብሉ ኣግነየት፣ ጃኖየ ቦቕባቕ ኻብዳ ለለ ድዚ ጎርፊ ለሚና ኣብ ኽልተ ፍልይ ሃምድብለላ ገብራ ሽልኾም ትሻግሮም ኸዱ። ሓማታ ዓዲ ኸይደን ነገራት ሃምናቓደም ኣያግነየኦሚይ ደቀን የለኡይ ጃኖይ ሓው ጃኖይ የለዩይ። ቑራዕ ክፍት ኣብለያ በረኮዳይ ኾራንዕ ደቀንይ ትጥቑጥቑ፣ ኣብ ቓርሐት ኽፍት ተበለ ኣስናን ደቀን ቓሎ መስሉ ኣግንየነኦ።


ጉድ ሃምድገበረተን ፈልጠን ላበነና ላበነና ኸይደን ኢዚ ጎሪፊ ለለ ምልእ ዉሉ ኣያሻግርይ ዉሉዎን። ጃኖ ጃኖ ብለን ፀወዓኣ ጃኖየለ ኦኦኦኦኦኦኦ… ዎዎዎዎዎ… ብላ ጡቕጡቕ ስጋ ኣብ ቑራዕ፣ ቓሎ ኣብ ቓርሐት፣ ፀብሒ ኣብ ፃሕሊ ሓድገልኽን እነሀኹ ብልዓ በለተን። እሰንለ ቕብል ብለን ድቲ ናደቀይ ስጋይ፣ዓፅሚይ ስኒይ በለኣ።
ጃኖ ጃኖ ጨለ ገበርኺዋ እቲ ጎርፊ ሃመይ ገብርኺ ትሻግርኽዮ? ዛጓለይ በላኣ። ጃኖየለ ሓደ እደይ ሰቲ ሰምሃል ትሞርክዘ፣ ሓደ ዓይነይ ፀፀር መልሰ፣ ሓደ እግረይ ኣብ ማእገረይ ሰቕለ ይውውውውው… በለተን።


ሸይጣንለ እንኳን ሃምቲ ድበለቶ ገብርኻ ብስሩኳ ምሽጋር ዳፍረሐን ጎርፊ ሃምቲ ድበለተን ገብርለያ። ገና ሓደ እግረን ዳማእገረን ክሰቅላ ሓፍ ታብለያ ጎርፊለ ቑልብ ኣብሉዎን ዕዝር ቑርቑር ርእሱ። እንኳዕሰይይይይይይይ … ደኣም
ካዉኡማ ጃኖየለ ምስ ሓዋ ትዳሓሕዛ ዳኹርዲ ሰቐላ ዓዶም ኸይዶም ለለ ሃምናቓደሞም ላትሓጋገዙ ብሰላም ምንባር ጀመሩ።


ጃኖ ጃኖ ነበረያ ነበረ ኣብዚ ትወዱኡዋ ድዚ ድረሰዐ ኣጅዎይ ጠስሚይ ይሕነቆ።


©ቓጣን ጓልያቱ