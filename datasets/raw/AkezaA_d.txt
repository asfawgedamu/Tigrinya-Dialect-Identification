ኣምበጣ ድምምካት ድሐሸ ምንባብ ይሃልየና። ኣብዚ ሐዚ ሰዓት ብዙሓት ለጋሳት ብገንዘብ ይኹን ብዓይነት ላሓገዙ ይግነዩ። እቲ ሓገዝ ብድሐሸ መንገዲ ኣብ መውዐልኡ ክውዕልይ ብኽነት ከያጋጥምይ ግን ድሐሸ ቑፅፅርይ ምንባብይ ክህሊ ወሳኒ ይኡ። ሕዝናዮ ንኸድ ድኾነ ይኹን ሓገዝ ኣብቲ ዞባ ወይ ወረዳ ድነሀዩ ድምልኸቶም ኣመራርሓ ተፈልጠሞ ምሕደራኡ ኣይኻብድይ።
ኣብቲ ዞባይ ወረዳይ ድነሀዩ ኣመራርሓ ህዝቦም ወድቦም ኣብ ምምካት ኣንበጣ ድሰርሕለዩዎ ስራሕ ከርና መሐጎሲ ይኡ። ምስቲ በዝሑ መዓት ምኻኑ ብቲ ናዞባ ዓቕሚ ድምከት ስለደይኾነ ግን ብክልል ድመኸተ ኣምበጣ ብፍሉይ ግብረ ሓይሊ ትመስርቱ ደይሰርሕ ተኾይኑ ኣብ ኣፍ ድበፅሓ እኽሊ ገባርና ዕልምልም ቓርለያ ማለት ይኡ። ኣብ ምክልኻል ኮሮና ድነበረ ውዳበ ኣብ ኣምበጣ ትመሳሳሊ ስራሕ ክሰርሕ ይግበኦ። ገባር ላበኸየ ምርኣይ ብሓቂ ተስፋ ያቑርፅ። ድገባር ድውግን ማለት ኣብ ግዜ ፀበባኡ ድበፅሐሉ ይኡ። ኹሉ ኣካል ሕብረተሰብ ላትናበበ ኣብ ጎኒ ገባር ይኹን።
ብቢ ከተማኡ ይኹን ብቢጣብያኡ ንግነ መናእሰይ ብድሐሸ መንገዲ ትወድብና ገባርና ንሓግዝ!
ትግራይ መራሒኣ ሓርያ። ኣብዚ ሐዚ ሰዓት ሃም ደብረፅዮን ዕዱለኛ ድነሆ ኣይመስለኒይ። ካብቲ ድነሀዎ ቕንዕናይ ናመገልገላይነት መንፈስይ ትልዓለ ኣባል ህወሓት ይኹን ኻልእ ኣካል ሕብረተሰብ ኹሉ ድድግፎ ልባም መራሒ ይኡ ተበኹ ምግናን ኣይኾነይ። ኣብ ድሓለፉ ኽልተ ና'ብልፅግና' 🙂  ዓመታት ትግራይ ሰላማ ሓልያ ድፀንሐት ናሰላም ማጫሎ በፅሑዋ ተይኾነይ ድሐሸ ስራሕቲ ስለድነበሩ ይመስለኒ(ምስ ብዙሕ ሽግራቱ)። ሰላም ምሕላያ ድምስገን ኾይኑ ብዙሓት ናሰናይ ምምሕዳር ይኹን ናልምዓት ጥያቄታት ሃምድነሀዩ ግሁድ ይኡ። ድዞም ናህዝቢ ዳልዕሎም መሰረታዊ ነገራት ብቕንዕና ፍፃመ ኣግንዮም ድሐሸ ግልጋሎት ክህሊ ምስራሕ ደማ ድነጋ ደይበሃል ወሳኒ ጉዳይ ይኡ። ድዚ ድምትግባር ደብረፅዮን ብሕቱ ድፍፅሞ ስለደይኾነ ካብ ክልል ክሳብ ልምዓት ጉጅለ ድነሆ መሓዉር መንግስቲ ብናመገልገላይነት መንፈስ ደኣም ህዝቢ ቸቸ ድብልሉ ኣሰራርሓ ርእኻ ሃምደይረአኻ ኡሽ ብምባል ክህሊ የብሉይ። ህዝቢ ናደብረፅዮን ገፅ ተይኾነይ ድሐሸ ህዝቢ ዳገልግል መሓዉር መንግስቲ ክህሊ ይኡ ድዳሊ። ድዚ ደማ ድሐሸ ናካቢኔ ምትዕርራይ ክህሊ መዓንጣኻ ሸጥ ኣብልኻ ምስራሕ ወሳኒ ይመስለኒ።
መንግስቲይ ውድብይ ብንፁር ትፈላልዮም ብድልየት ሓደ ፖለቲካዊ ዉድብ ድዝወር ናፖለቲካ ኹነታት ሃምደይህሊ ተስፋ ይገብር። ውድብይ መንግስቲይ ትሓላለኸሉ መሓውር በጣጥስኻ ኹሉ ኣብ ድምልኸቶ ቦታ ክሰርሕ ብምግባር ሃምታ ህዝቢ ወቕ ብሉ ትቓበለካ ድሐሸ ግልጋሎት ድህዝብኻ ብምሃብ ኣሐጉሰና። ፍትሒይ ልምዓትይ ድፀሞኦ ህዝቢ ብግልጋሎት ድረውየሉ ወቕቲ ይኹነልና።
ፊደል ድቖፀረ ይኹን ደይቖፀረ ኹሉ ኣካል ሕብረተሰብ ኣብ ጎኒ መንግስቲ ኾይኑ ጥቕሚ ህዝቢ ዳረጋግፀሉ ኹነታት ያሞቻቺ።
ሸገ ናስራሕ ግዜ!


ንገንፀል?
ኣብዚ ሐዚ ሰዓት ቑፅሩ ደይንዓቕ መንእሰይ ትግራይ 'ጉጅኻ ምውፃእ'/ምግንፃል ሃም መማረፂ ተወስድናዮ ድሐሸ ይኡ ድብል መዓት እነሆ::(መዓት በዝሒ ድኣም ስዳድ ኣይትገልፅይ)
እዚ ማለት ቕድሚ ሐዚ ኣብ መዋስንቲ ዶብ ድነበረ ሽግር ብጫፍ ደቡብ/ምብራቕ/ደቡብ ምብራቕይ ሃምኡ ደማ ምዕራብይ ትግራይ ድግነ ነባሪ ትግራይ ደረት ጦርነት ይኹን ማለት ይኡ:: ርእስኻ ዳኽእል ዳገድድ ሓይሊ ይኹን መስርሕ ዋላ ይሃሊ ኣብ ደይማዕበለ ዓዲ ሃምዚ ክኾን ይአ ማለት ግን ትርፉ ኪሳራ ይኡ:: ትማሳግንኻ ፍትሕ የለይ!
እቲ ኣብ ታሕቲ ድነሆ ፎቶ ኣብ ወረዳ ጉሎመኸዳ ብጊዜ ኢትዮ-ኤርትራ ድነበረ ጦርነት/ውግእ ኣብ መሬት ኢትዮጵያ ብኤርትራውያን ትሰርሑ ምሽጋት ይኦም:: እቲ ቓረና-መንገዲ ድመስል ማንታ ፅርጋ ደማ ዳዛላንበሳ ድወስድ መንገዲ ኾይኑ ቕድሚ ፅልኢ መሬት ኤርትራ ረግፁ ዛላንበሳ ድወስድ ድነበረ ኾይኑ ድሕሪ ፅልኢ ግን ብመሬትና ኣይትሓልፉይ ስለትብሃሉ መማረፂ መንገዲ ብድብል ብኻልእ ገፅ መማረፂ ትሰርሐ ይኡ::
እቲ ከባቢ ሃም ቓርኒ ላሕሚ ፍርቑ ናኤርትራ መሬት ፍርቑ ደማ ናኢትዮጵያ መሬት ይኡ::እዚ ሃምዚ ኾይኑ ላሃለ ኣብዚ ሐዚ ሰዓት ማእኸል ኾይንኻ ርእሰይ ክኽእል ማለት ድቲ ብወሰን ድነሆ ሓዊ ሰሓን ማለት ይኡ::
ህዝቢ ከባቢ ዛላንበሳ ምስ ጥቓኡ ድግነ ናኤርትራ ህዝቢ ትዋለደ ትዛመደ ዓፅሞ ስጋ ዋላ ይኹን ብኢትዮ-ኤርትራ ውግእ ግዜ ግን ኣብ ሓዘንይ ሓጎስይ ኹሉ ብማዕዶ ዓዲ ዓዱ ይኡ ነብሩ:: ሓውኻ/ሓፍትኻ ትጎድኡካ ኸይድኻ ኣይትበክየሉ/ሓውኻ ሓፍትኻ ትሞርዑዩካ ኸይድኻ ኣይትጫወተሉ ሕማቕ ግዜ ይኡ ነብሩ(ዋላ ከለ ሐዚ)::
እዚ ሃምዚ ዳበለ ሕማቕ መንገዲ ይደገም ድብል ሓይሊ/ሙሁር ተሃልዩ ውሽጡ ይመርምር:: ብትገለልኻ ቑፅሪ ብዙሕ መማረፂ ምርኣይ ዋላ ይሃሊ ናንፍሩያት ኽያዶ ምኻድ ግን መንገዲ ዕልምልም ይኡ::
ኣያምታ ጨለ!
ፎቶ:- ወረዳ ጉሎመኸዳ


#ድኣያምታኡ
ኣባል ኣመራርሓ ሕብረት ድልምዓት ራያ ድኾኑ 
Girmay Belay
ካብ ሓይሊታት ፀጥታ በፅሑኒ ድበልዎ ናምፍርራሕ ይኹን ብኣመራርሓ መንግስቲ ትለጥፉለይ ድብል ታርጋ መሕዘኒ ይኡ። ግርማይ በላይ ኣባል ኣመራርሓ ሕድራ ካድኾኑ ጀምሮም ኣብ ፅላል ማሕበርና ኾይኖም ህዝቦም ብቕንዕና ሃምዳገልግሉ ይኡ ድነሀኒ ኣፍልጦ። ኣመራርሓ ይኹን ኣባል እቲ ማሕበር ኣብ ፅላል ሕድራ ኾይኑ ማሕበሩ ደይውክል ግላዊ መርገፂ ካንፀብርቕ ሃምደይብሉ ድፍለጥ ኾይኑ፣ ኣብ ሃምዚ ዳበለ ማሕበሩ ደይውክል ኣከያይዳ ድንቀሳቐስ ኣካል ደማ ብመሰረት ሕገ ደንቢና ውሳነ ያግኒ።
ግርማይ በላይ ምስ ማሕበርና ትደሓሕዙ ትልዓለሎም መፀለምታ ሃም ሓደ ኣመራርሓ እቲ ማሕበር ድነሆ ወድዓዊ ሓቂ ሃምድስዕብ ይኡ።
1. ኣብ ሕብረት ድልምዓት ራያ "ብምኽንያት ኮሮና ትገበረ ሓገዝ ፊኖ ካብ ራያ ከባቢ ጥራሕ ክሽመት ገብርኻ" ድብል ካሓቂ ድርሓቐ መፀለምታ ይኡ። ማሕበርና ፊኖ ድምዕዳግ ድኸደቶ ኽያዶ ብተን ትኣከባ ገንዘብ ብድሐሸ ዋጋ ንደልዮ ኣቕርቦት ይግነይዶ ድብል ኣመዛዝንና ድሰራሕናዮ ይኡ። ስለዚ ብዋጋ መቐለ ካብ ድግነ ድረኸሰ፣መዐሸጊ(ና ዓሰርተ ኪሎ ብነፃ)፣ትራንስፖርት ቕርበትይ ብድብል ኣላማጣ ካብ ድግነ ፋብሪካ ፊኖ ዓዲግና የና። እዚ ውሳነ ደማ ግርማይ ተይኾነይ ኣመራርሓ እታ ማሕበር ኹሉ ድወሰኖ ይኡ።
2. ኣብ ሕብረት ድልምዓት ራያ "ዓበይቲ ነጋዶ ሰብ ሃፍቲ ኣያሳተፍኹምይ፣ እዚ ፀብብነት ይኡ" ድብል ይግነ። ማሕበርና ድኾነ ይኹን ኣካል ሕብረተሰብ ድነሀዎ ዓቕሚ(ብሙያ፣ብገንዘብ፣ብጉልበት ወይ ብግዜኡ) ድሕግዝ ኣካል ዳሳትፍ ደኣም ሌላይ ጉሌላይ ላውፃእና ንኸደሉ ምንም ኣሰራርሓ ይኹን መርገፂ የብልናይ። ኣዋን ሓግዞምናስ ንፀብብ? ድእመን ነገር ምፅዋይ ጨለ ደኣም ሃምዚ ዳበሉ ተራ ፀለመታት ማሕበርና ኣይገልፁይ። ገና ኣብ ምንቅስቓስ የና ንግነ ደኣም ብስሩ ኹሉ ኣካል ሕብረተሰብኮ ኣያባፃሕናሉይ። ነጋዴኡ፣መንግስቲ ሰራሕተኛኡ፣ኣመራርሓኡ፣ትፈለየ ሓሳብ ሃልዩዎ ብናማሕበሩ ሕገ ደንቢ ድኸድ ኣካል፣ገባሩ ወዘተ ኹሉ ልምዓት ድብል ቋንቋ ድናገር ተኾይኑ እዱ ስዕምና የና ንቕበሎ። ካብዚ ወፃኢ ግን ኣሰራርሓ ማሕበርና ደይውክል ኽያዶ ኣይኸድናይ። ኣቱም ዓበይቲ ሃፋትም ሃየይ ደማ ትሓጋግዝና ሽግር ህዝቢና ናቃልል!
3. ምስ ኣመራርሓ ማሕበርና ትደሓሕዙ ትልዓለ ፀለመለ ኣያምታ ዳድልዮ ጉዳይ ይኡ። ኣብ ኣመራርሓ ድግነዩ ሓሙሽተ ኣባላትና ፍሉይ ዕላማ ሃምደይብሎም ይአ ድፈልጥ። ካብቲ ናማሕበር ኣከያይዳ ወፃኢ ብፍሉይ ክንቀሳቐስ ዳግነናዮ ኣመራርሓ የለይ። ድሓዋሩ ኣብ ሃምዚ ዓይነት መንገዲ ድግነ ተሃልዩለ ብታ ሕገ ደንቢና መሰረት ትፈፃሚነት ድነሀዎም ውሳነታት ሃምድህልዩ ናፍልጥ። ኣብ ዙርያ ማሕበርና ኾይኖም ድነጥፉ ሰባት ተሃልዮምለ ኣብ ድንቀሳቐስሉ ወቕቲ ብታ ናማሕበር ኣከያይዳ ብደይውክል ተኾይኑ ዳድሊ መአረምታ ላገበርና ህዝቢና ናገልግለሉ መንገዲ ናሞቻቺ ደኣም ውሽጣዊ ዕላማኡ ሃምድላዩ ኣብቲ ማሕበር ድገልፅ ኣባል ይኹን ደጋፊ ቦታ የውሉይ። 
ምስ ማሕበርና ቀጥታ ርክብ ድነሀዎም ቶም ኣብ ላዕዕሊ ትገለፁ ጉዳያት ኾይኖም ካብዚ ወፃኢ ደማ "ጉማየ ጥራሕ የኻ ትሰምዕ ትደሊ" ድብል ጉዳይ ድምም ድብል ይኡ። ግርማይ ውቃበኦም ድጥብርሉ ጉማየ ተኾይኑ ድምንታይ ብኻልእ ደይሐሸካ ኣይበሃልይ። ኣብዚ ግን ክለዓል ድግበኦ መሰረታዊ ነገር ካብ ጉማየ ወፃኢ ድሰምዕ ሰብ ዳፅላእልኡ ተኾይኖም ድኩነን ፅያፍ ተግባር ይኡ። 
ብስሩ ግን ካመፀለምታ ምሃብ መርትዖ ተሃልዩ ድኾነ ይኹን ኣካል መስመር ድሕዘሉ መንገዲ ምሙችቻይ ደኣም ርእሱ ያድንን ድማለት ድግበር ፀለመ ትቓባልነት ኣይህልዮይ። ኣብ መንግስታዊ መሓዉር ኾይኖም ላጋንዑ ጎጎ ድበስል ድመስሎም ኣካላትለ ንፅየፎምይ ንኩንኖምይ ይግበአና። 
ኣብ መጨረሻ ኣመራርሓ ማሕበርና ድኾኑ ግርማይ በላይ "ካብቲ ማሕበር ኣመራርሓ ይኹን ኣባልነት ካነሓሸ 3 2012 ዓም ጀምረ ክገልፆ ብደይኽእል ምክንያት ለቀ እነሀኹ" ድብል ማመልከቻ ኣታዪ ድገበሩ ኾይኖም ኣመራርሓ ሕድራ ድመመልከቸኦም ውሳነ ናምሃብ ስልጣን ደይብሉ ስለድኾነ ኣብ ዓመታዊ ጉባኤ ኣቕርብና ናወስኖ የና። ካሽዑ ኣብ ናሕድራ ምንቅስቓስ ደይለዩ ምኻኖምለ ናወክአኩም ንዳሊ።
መጉተምቲ ሓሳባትይ መሰረት ደይብሎም ፀለመታትይ ላትፀየፍና ሓደ ሓደ ክፍተታት ኣብ ድህልዩሉ ወቕቲ ደማ ላተኣራረምና ጥቕሚ ህዝቢና ናረጋግፅ!
(እዚ ፅሑፍ ግላዊ ሓሳበይ ይኡ)
'ትግራይ ትመርፅ! ትግራይ ትዕወት' ድብል #ጭርሖ ብተግባር ድምሽራፍ ህወሓት እቲ ብዓብላሊ ድምፂ ዳግነየቶ 80% ወንበር ወስዳ ድቓረየ 20% ደማ ድተን ኻልእ መማረፂ ሓሳብ ሕዘን ድቓረባ ውድባት ትሕደገለን:: እተን ትነሓናሕቲ ውድባት መስትያታ ብምኻን ኣብ ህዝቢ ድርአዩ ሽግራትይ ካመንግስቲ ድድለ መፍተሒይ ትኹረት ካግኒ ስለድሕግዝ ድህዝቢለ ጠቓሚ ይኡ::
'መልክዕ ጉያ የለይ ደይምቕዳም' ድብል ኣበሃህላ ድካሽዑ ይፅንሐልና:: ፖለቲካ ትግራይ ጣዕሚ ክህልዮ ሓደስቲ ኣባላት ምውሻቑ ክጠቅም ድኣም ኣይጎድእይ::
ርሑስ ሓዲስ ዓመት!
ቕድሚ ዘመቻ ሃምዚ ኣተኣፋፍራኻ ምንፃር ሸገ ይኡ!
መንገዲኻ ነፅርኻ ትኸዶ ኽያዶ ኣማሽያኡ ኣደዳ ዓወት ስለድገብረካ ኹሉ ስራሕና ብምኽሪ ይኹን!
ፎቶ:- ኣመሓዳሪ ወረዳ ራያ ዓዘቦ(ኣይተ ተዘራ ጌታሁን) ምስ ገባር ላመኸሩ
ትወሳኺ ሓገዝ ዳድልዮ #10_ቑፅሪ_ዘይቲ!
ኣምበጣ ድምቁፅፃር ኣብ ድግበሪሎ ወፍሪ ሰብ ሙያ ግብርና ለይቲ ሰዓት 9 ጀምሮም ኣምበጣ ኣብ ድሓደሮ ላኸዱ ብህርሱ ብኬሚካል ኣብ ምርጫይ ድሰርሕለዩዎ ስራሕ ይበል ዳብል ይኡ!
እዚ ምርጫይ ኬሚካል ሓደ መቆፃፀሪ መንገዲ ኾይኑ ድዚ ድጠቅሙ ሃም ቤንዚንይ 10 ቑፅሪ ዘይቲይ ወሳኒ ይኡ::
ሽግር ቤንዚን ድግዜኡ ብኣመራርሓ ሳወት ትሓገዘ ኾይኑ ድሕሪ ሐዚ ድሕግዝ ኣካል ተሃልዩ ደማ #10_ቑፅሪ_ዘይቲ ድሕግዘሉ መንገዲ ይሃሊ:: እዚ 10 ቑፅሪ ዘይቲ ድተን ሞተራይዝድ ረጨይቲ ኬሚካል ድጠቅም ይኡ!
ብርችት ድግበር ምክልኻል ሃምድነሆ ኾይኑ ብኬሚካል ትሓገዘ ኣከያይዳለ ምውሳኹ ደማ ኣምበጣኡ ብትዋደደ መልክዕ ድምቁፅፃር ሓጋዚ ይኡ::
ትሓጋግዝና ኣምበጣ ንመክት!
ሳልሳይ ወያነ ትግራይ(ሳ.ወ.ት) ኣብ ምምካት ኣምበጣ ድጠቅም 181 ሊትሮ ቤንዚን ድወረዳ ራያ ጨርጨርይ ራያ ዓዘቦይ ምሃቦም ዓብዪ ሞሳ ይግበኦም!
ምስ ገባርኻ ምውጋን ይበል ዳብል ተግባር ይኡ!
ምስ ህዝቢና ኾይንና ኣምበጣ ንመክት!
ኣብ መኸተ ኣንበጣ ድሳተፍለዩ ኣካላት ዓውዪ ሞሳ ይብፅሖም 🙏 
ምስ ገባር ምውጋን ማለት እዚ ባዕሉ ይኡ!
ሐዚለ ትኹረት ድመኸተ ኣንበጣ!
ፎቶ:- ወረዳ ራያ ዓዘቦ ጣብያ ማቻረ
ትማሊ ኣብ ምምካት ኣምበጣ ልሃለና ዓርከ ጌታቸው ኩርፋይ ርችት ኣባርቖም ወድኦምና ነብሮም 😊 
ኹነታት ኣምበጣ ለማዕንቲ (16/12/2012 ዓ.ም)
- ኣብ ወረዳ ራያ ጨርጨር ጣብያ ባላ(ከባቢ ዳጋጋ ፀሊም ኣምበጣ ይኡ ሓድሩ ካሐዚ ኣይትልዓለይ), ጣብያ ደልዎ ዓዲ ባክረይ ዓዲ ደጏዑን(ከባቢ ሳቫና) ትቖርፁ ድመፅአ እነሆ:: ወረዳ ራያ ዓዘቦ ብትጠንቀቕ ምቅልቓል ጨለ!
- ኣብ ወረዳ ራያ ዓዘቦ ጣብያ ማቻረ ጥቓ ዓዲኣብደራ ድሓደረ ብንጉሆኡ ኬሚካል ምርጫይ ትጀምሩ እነሆ::
- ኣብ ራያ ሃላማጣ ካሐዚ ሓዲስ ነገር ኣይሰማዕኹይ
- ኹነታት ወጀራት Hiluf Tadese ይ Halefom Hagosይ እየሃ ሃውና
- ድቓረየ ከባቢ ደቡብ ምብራቕ ኹነታቱ ሃመይ ይመስል? Teklit Hailay
 ርእሰ ደብሪ እየሃ ታነሆ?
ድሐሸ ምንባብ ፈጥርና ኣምበጣ ንመክት!
#እድ_ኣይንህብይ!
ኣምበጣ ትሓጋግዝና ደይንምክቶ ተኾይንና እዚ ኣብ ኣፍ ድበፅሐ ሃምቲ ኣብ ምስሊ ድርአሎ እኽሊ ከልፊ ይቕረ ብልኻ ምፍቓድ ማለት ይኡ::
ኣቱም ሰባት እዚ ግዜ እዚ ኣብ ጎኒ ገባር ንስለፈሉ ቑርፂ ሰዓት ይኡ!
ኣምበጣ ማለት ሃለዋትና ድፈታተን ጉዳይ ስለድኾነ  ግዜ ተይሃብናይ ንመክቶ!
ኹሉ ብድኸኣሎ መጠን ኣብ ጎኒ ገባር ይኹን!
ፎቶ:- ወረዳ ራያ ዓዘቦ ጣብያ ገነቴ(መሽላኡ) ጣብያ ዋርግባ(ጣፉ)
ካ"ጉዩይ ምውዓል ኽሳድ ምሓዝ" ሃምድበሃል ድዚ ይጎናእ ኣምበጣ ኣብ ሓናቓ(ብከባቢ ጨርጨር ድነሆ መምፀእኡ በሪ) ትቓላቕልኻ ደይምከት ተኾይኑ ብዚ ድኽየድሎ ኣከያይዳ ብዙሕ ኣያፍፅገናይ!
ቕድሚ ኹሉ ደማ ምስ ህዝቢይ መንግስትይ ዓፋር ላትናበብኻ(ዳጉ ላትብሃሀልኻ) ብምትሕግጋዝ ምምካት ድሐሽ ይመስለኒ!
ኣምበጣ ሂላወና ድፈታተን ስለድኾነ ኣቕልኻ ኣይርአይይ!
ትሓጋግዝና ምስ ህዝቢና ኾይንና ኣምበጣ ንመክት!


ኣቑርሮ 😢 
ኣብዚ ሐዚ ሰዓት ድነሆ ኹነታት ኣምበጣ ወረዳ ራያ ዓዘቦ ጣብያ ማቻረ ከባቢ ኣራዳባሳ 😢 
ብትወሰነ መልክዑ መድሓንት ላትረጨየ ዋላ ተኾነ እቲ ዕስለ ግን ካብ መጠን ብላዕሊ ስለድኾነ ብኣካል ኸይድና ንሕግዝ ንሓግዝ! ብኣካል ድርሓቐናለ ብድኽኣልናዮ ንሓግዝ!
ምስ ህዝቢና ኾይንና ኣምበጣ ንመክት!


ማረት ብልዕሊ ሓደ ሚልዮን ትዓደገ 4023 ርችት ድወረዳ ራያ ኣላማጣ, ራያ ጨርጨርይ ራያ ዓዘቦይ ሃምታከፋፍል ኣብ ፌስቡክ ገፆም ገልፆም እነሀዩ:: እዚ ቅዱስ ተግባር ኾይኑ ኣብዚ ሐዚ ሰዓት ወጀራትለ ብኣምበጣ ካብ ትወረራ ወረዳታት ሓንቲ ስለድኾነት ኣካል እቲ ክፍፍል ተኾይና ጨለ ይመስለኒ::
ካብዚ ብትወሳኺ ብትዋደደ መንገዲ ድምከተሉ ኹነታት ይሞቻቸ ድኣም ብዚ ናሐዚ ኽያዶ ብዙሕ ኣያዐውተናይ!
ማረት ያቐንየልና 🙏 
ኹነታት ኣምበጣ ኣብዚ ሐዚ ሰዓት (5:50)
- ወጀራት ከባቢ ፀሓፍቲ ሕዝኻ ዓዲ ቓይሕ( ፍርቑ ሰማይ ሰማይ ላኸደ ስለድነበረ ቓፀልቲ ጣብያታት ትዘጋጀዩ!
- ራያ ዓዘቦ ጣብያ ቦይሩይ ማቻረ(ከባቢ ባሳለይ ዓዲ መንገሻ ሙሆይ) እነሆ:: እቲ ናማቻረ ኽብድ ድበለ ይኡ!
- ራያ ጨርጨር ጣብያ ሓደኣልጋ(ሃደኣልጋ) ከባቢ ዳላቴ እነሆ:: ኣብ ቤተኽስያን ዳላቴ ኩልል ላበለ ኣሸግሩዎም እነሆ!
- ኣላማጣ ስልኪ እየሃ ካግኒ ኣይኸኣልኹይ!
ኹሉ ብድኸኣሎ ርችት ላዓደገ ይስደድ!
ኹልና ኣብ ጎኒ ገባር ንኹን!
እዘን ኣብቲ ፎቶ ድርአለያ ወ/ሮ ኣለማት ኣማረ ድበሃላ ምክትል ሓላፊት ሓደ ቢሮ ኣብ ትግራይ ደርጋ ብደይ ህወሓት ኹለን ፖርቲታት ባንዳታት ይአን ብለን::
ካብተን ድነሀያ ትነሓናሕቲ ውድባት "ሳወት ባይቶና ውናት" ብጥቕሚ ትግራይ ዋላ ኣይዋገያ ክፍተት ሃምድነሀወን ብምግላፅ:-
- ሳወት ወርዒ ምላሽ ድብል ከባቢያዊ ውድብ ምኻኑ(
እማንዶ?)
- ባይቶና መጀመርያ ካህወሓት "ትፈንጨሉ" ዓረና ድመስረቱ ድሕረኡ ካብ ዓረና "ትፈንጨሉ"
- ውናት ካብ ሲቪል ማሕበር ዳብ ፖለቲካዊ ውድብ ትቓየረ
ካብዚ ወፃኢ ኹለን ፖርቲታት ጨለለቃ ባንዳታት ብለንአን:: እተን ትብሃላ ባንዳታት ትዴፓ ዓረና ዓዴፓ ራዴፓ ትንሳኤ ስርዓት ቓንጪ...
ህወሓትይ ህዝቢ ትግራይይ ግን ደይፈላለዩ ሓደ ይኦም ብለን 😏 
እቲ ናትግራይ ቴሌቪዥን ጋዜጠኛ ዮውሃንስ ድበሃል ግን ጋዜጠኛዶ ወይስ ወኪል ህወሓት ይግርም:: ድተን ሰበይቲ ክፃረፋ ይሕግዘን ነውሩ ድኣም ብስሩዕ ናጋዜጠኛ ጨናመና ደይብሉ ዳብ ህወሓት ዳዘዘየ ይኡ!
ሃም ሓደ ጋዜጠኛ ዋላ ኣይእመነሉ ሚዛናዊ ኣረኣእያ ካንፀባርቕ ነብሩዎ ድኣም ሃምቲ ሕዙዎ ድነሆ ግን ጋዜጠኛ ይኡ ድምባል ኻብድ ይኡ!
እተን ሰበይቲ ግን ፖለቲካ ትንትንለያ ድኡ ባንዳ ላበላ ፃረፍለያ ድድብል ኣብቲ ፀርፊ ይአን መክልተን ድመስል 😋 
እማ ህወሓት እተን ፓርቲታት ባንዳታት ተብላተን ምስ መን ይኣ ትወዳደሮ? ሓላፊት ናክልል ቢሮ ሃምኡ ድበላ ኣብ ጣቢያይ ወረዳታትይ እቶም ፓርቲታት ሃመይ ችው ችው ሃምድበሃሉ ገምቱዎ 🤔 
ኣንፃር ህዝቢ ትግራይ ድንቀሳቐሱ የለውይ ማለት ተይኾነይ ሃምቲ እሰን ሕመታ መስተ ቡን ዳምሰልኦ ድኹሉ ብደይ ህወሓት ፃድቕ የለይ ድብል ግን ፖለቲካዊ ትግራይ ሃመይ ሃምድሰፍሐ ኣንቃዕርርኻ መርአዪ ይኡ 😋 
• ሚድያ ብሕተን ሕዘን ከለ ድመፅረፊ ላትጠቐማሉ እቶም ኣየር ሰዓት ደያግነዩ ትነሓናሕቲ ውድባት መማረፂ ሓሳብ ካቕርቡ ኣይሰማዕኹይ ምንም ብንፍርትይ ዓዲ መስተይ ትመስረታ ውድባት ድኣም ድረብሕ ሓሳብ የብለንይ ብለን!
"እዋእ እዋእ ሃምዚ ብልኻዶ እንጣጥዕ ቕዋዕ"
#ጉዳይ_ኽልኸላ_መሸጣ_ጫት
ጫት ምቕሓም ይኹን ኣልኮላዊ መስተ ምስታይ ኣብ ጥዕና ይኹን ስነልቦናዊ ወዲሰብ ብዙሕ ሽግር ሃምዳስዕብ ፍሉጥ ይኡ። ብምኽንያት ሕማም ኮሮና ብኮማንድ ፖስት ብዙሓት ንግዳዊ ምንቅስቓሳት ትገድቦም ድነበሩ ኾይኖም ምስቲ ዳብፀሐሎ ኢኮኖሚያዊ ድቀት ግን ብዙሓት ስራሕቲ ዳብቲ ድነበሩዎ ንግዳዊ ምንቅስቓስ ክምለሱ ኽእሎም የኦም። መስተ ኣልኮል ክሳብ ኽልተ ሰዓት ትፈቕዱ፣ኮፊ ሃውስ ትኻፍቶም ወዘተ ወዘተ።
ኣብ ከባቢ ራያ ብፍሉይ ድምረት ምህርቲ ጫት ግን ካሐዚ ክሽየጥ ስለደይትፈቐደ ሂወቶም ኣብ ጫት ምምራት ትሞርኮዙ ሓረስቶት እቲ ከባቢ ግን ሐዚለ ኣደዳ ኢኮኖሚያዊ ድቀት ላኾኑ የኦም። ኣብቲ ከባቢ ምስቲ ምኽልኻል ድምልኸቶም ኣካላት ጠይቐ ዳግነኹዎ ኣብቲ ከባቢ ድነሀዩ ኣመራርሓ ጉዳዩ ስለድፈልጡዎ(ሂወት ገባር ኣብ ጫት ጥራሕ ትሞርከዘ ምህላዩ) ምኽልኻሉ ሃምደይኣምንሉ ነገር ግን ብቲ ላዕለዋይ ኣካል ይሽጡ ድብል መምረሒ ስለደይለ ክሸጡ ኣይኸኣሉይ።
እዚ ጉራማይለ ኣከያይዳ ደማ ድቲ ከባቢ ድጎድእ ደኣም ድጠቅም ስለደይኾነ ድምልኸቶ ናክልል ኣካል ቕልጡፍ ፍታሕ ክህዎሉ ይግባእ። ኮሮና ተሃልዩ ኣብ ኮፊ ሃውስ፣ዓዲ መስተለ ስለድግነ ጫት ፈልኻ ምኽልኻል ናጥዕናይ ናሓልዮትይ ኣይመስልይ። ድህዝቡ ንሓልየሉ ተኾይንና ቕድሚ ኮሮና ብርሓብ ከይሞት ጫት ሸይጡ ሂወቱ ድመርሕ ኣካል ሕብረተሰብ መማረፂ ናሞቻቺየሉ ይግባእ። ጫት ድምኽልኻል ብዙሕ መማረፂታት ክህልዩ ገብርኻ ብቲ ሕብረተሰብ ደማ ቕቡልነቱ ብዳረጋገፅኻ ይኡ ክኾን ድነሀዎ።
ሕጊ ድወፅእ ህዝቢ ድምጥቓም ስለድኾነ ሐዚ ኣብ ጫት ድዓረፈ ናደይምሻጥ ውሳነ ግን ትኹረት ዳድልዮ ይኡ። ኣብዚ ሐዚ ሰዓት ኣስላማይ ይኹን ኽስታናይ ጫት ላምረተ ቤተሰብ ድመርሕ መዓት ይኡ። ሓደ ሓደ የዋሃት ጫት ምምራት ምስ ሃይማኖት ያደሓሕዙዎ የኦም። ብዓይኒ ኢኮኖሚያዊ ረብሓኡ ድቲ ከባቢ መሰረት ገብርኻ ኣብ ድነሆ ወድዓዊ ኹነታት መርምርና ፍታሕ ንህበሉ ይኡ ድግበአና።
ሓላፊ ቢሮ ፍትሒ ክልል ትግራይ ቕድሚ ሐዚ ጫት ካትግራይ ክጠፍእ ሃምድግበኦ ምፅሓፎም ይዝክር። ምስቲ ድነሀዎ ናጥዕና ዳብፅሖ ሽግርይ መፍረዪ ሓይሊ ቖርኑ ምሓዙይ ሓሳቡ ድድገፍ ዋላ ይኹን ትኽልኽለሉ መንገዲ ግን ድቲ ሐዚ ሂወቱ ኣብ ዙርያ ንግዲ ጫት ይኹን ምምራት ጫት ትሞርከዘ ድሐሸ መማረፂ ብድፈጠርኻሉ ይኡ። 
ሚድያታትና ናህዝቢ ተኾይነን ሃምዚ ዳበሉ ክፍተታት ድቲ ገባር ብምጥያቕ፣ድምልኸቶ ኣካል መንግስቲለ ብምጥያቕ ድሐሸ ምንባብ ሃልዩ ገባር ድጠቅም ውሳነ ካግኒ ክሰርሓ ይግባእ። ትኹረት ዳድልዮም ግን ብሚድያ ትኹረት ደይወሃበሎም ብዙሓት ነገራት ስለድዕዘብለና ሚድያታት በይዛኽን ናህዝቢ ኹና። 
ኣብቲ ከባቢ ድነሆ ትወላዲ ይኹን ሙሁር ይአ በሃሊ ብዙሕ ግዜ ኣካል መፍተሒ ኣብ ምኻን ስለደይነጥፍ ብትኸኣለ መጠን ህዝቢና ድርብሐሉ መንገዲ ድምርግጋፅ ንሰርሕ ይግበአና። እስኻለዶ ጫት ኣይካልኸል ትብለኻ ድብል የዋህ ኣከያይዳ ትኻተልኹም ኣሕዋትለ ጉዳዩ ብዓይኒቲ ኣብ ጫት ሂወቱ ትሞርኮዘ ገባር ገምግምዎ። ዋላ ሕማቕ ይኹን ድሐሸ መማረፂ ካድሞቻቸ ገባር ክሳቐ የብሉይ። 
መንግስታዊ ኣካል ኡሽታ ምምራፁለ ኣይዳሕናይዶ ዳብል ይኡ። ድህዝቢ ንጠቅም ብልና ኣብ ንውስኖ ውሳነ ብግልባጡ ህዝቢ ደይምጉዳእና ዳብ ህዝቡ ቓርብና ደይናረጋግፅ ተኾይንና ስራሕና ብላሽ ይኡ ድኾን።
ጉዳዩ ብዓይኒ ሙያ ጥዕናለ ብዓይኒ ድነሀዎ ወድዓዊ ኢኮኖሚያዊ ረብሓለ መሰረት ገብርና ህዝቢ ድጠቅም መፍተሒ ካግኒ ንተሓጋገዝ።
ጉዳይ ጫት ፍሉይ ትኹረት ያድልዮ ይኡ!


ብዙሓት ሰባት ጥዕና ቢሮ ላኻሰሱ የኦም። ኽሰታ ጨለ ይኡ ጥዕና ቢሮ ጥዕናኡ ሙሉእ ብሙሉእ ትሓለየ ይኡ ማለት ህስነት ስለ ድኾነ።
ነገር ግን ምክልኻል ኮሮና ጥዕና ቢሮ ድኡ ድሰርሐሎ ወይስ ኻልእ ኣካል?
ጥዕና ቢሮ ናቲ ኮማንድ ፖስት ሰብሳቢዶ ወይስ ትሰብሳቢ?
ሙያዊ ምኽሪታትዶ ትግበርለዩ ወይስ ፖለቲካዊ ውሳነታት?
ኮማንድ ፖስትኸ ብናማን ሃምታ ናቓደሙ ብሞራል ላሰርሐ ዱኡ?
ኮሮና ላትኸላኸልና ጥዕና ናትርፍ ደኣም ፖለቲካ ላብኻዕና ፖለቲካ ኣይንጋግር። መሐለይታ ጥዕና ስለደይብልና ሐዚለ ጥዕናና ድሕለየሉ መንገዲታት ናሞቻቺ። ጥዕና ቢሮ ካፖለቲካዊ ትርፊታት ድግነየሎም መንገዲታት ዓጎዝ ምባል ሰብ ሙያ ድህብዎ ሓሳባት ላጠመረይ ድቶም መማኸርቲ ኮሚቴ ላሰምዐይ ድሐሸ ምክልኻል ተደይሰርሑ ዋጋ የብሉይ። ኣብቲ ንኽተሎ መንገዲ ደማ ብቢግዜኡ ድቀያየሩ ወድዓዊ ነገራት ስለድነሀዩ ሃም ኹነታቱ ድሐሸ ምክልኻል ድግበረሉ መንገዲ ምሙችቻይ ወሳኒ ይኡ።ጥዕና ቢሮ ብድሐሸ ህዝቢይ ሰብ ሙያይ ኣተሓባብሩ ኮሮና ደይምክት ተኾይኑ ቢሮነቱ ድፈርሚ ደኣም ምንም ጥቕሚ የብሉይ።
መንግስቲ ክልል ትግራይለ ድህዝቢ ድሓሊ ተኾይኑ ጥዕና ቢሮ ብዓይኒ ሙያ ዳውፀኦም ነገራት ብፖለቲካዊ ውሳነ ብደይዕብለልሉ መንገዲ ላትተግበሩ ህዝቢና ካኮሮና ክመሓር ይስራሕ። ወሰና ወሰን ትግራይ ተያፅናዕኻይ ዞባታት ትግራይ ጓኖት ክኾና ምግባር ትርፉ ኢኮኖሚያዊ ድቀት ይመስለኒ። ህዝቢ ሺሕ መንገዲታት ብድኻልኸልኻዮ ቑፅሪ ሺሕ መምለጢ ነገራት ምሙችቻዩ ኣይቓርይይ። ድዚ ደማ ትራንስፖርት ትኻልኸለ ደኣም ህዝቢ ካብ ዞባ ዳብ ዞባ ብትፈላለዩ መንገዲ ላትደናበረ(ላትሓዋሸለ) ይኡ።
ብዓይኒ ጥዕና ኮፊ ሃውስ ኻፍትኻ ዓዲ መስተ ምኽልኻል ኮሮና ይከላኸልዶ? ድዚ ድሐሸ መፍተሒ ሓሳባት ምቕማጥዶ ኣይሐሽይ? መስተ ምኽልኻሉ ኣተሓሳሳቢ ድኾን ኣብቲ ዙርያ ብምምራት ይኹን ብምንጋድ ድነጥፉ ኣካላት ሕብረተሰብ ድበፅሖም ናኢኮኖሚ ውድቐት ግን ሰፍ ደይብል ይ ኡ።ኮፊ ሃውስ ድነሆ ኹነታትኸ ብናማን ኮሮና ድከላኸል ዱኡ?
ብቲ ሐዚ ድነሆ ኣከያይዳ ኮሮና ድምክልኻል ዕቅብ ይብል ይኡ።ኮሮና ተይትኸላኸልናይ ኣብቲ ኢኮኖሚያዊ ድቀት ግን ብዙሕ ሽግር ሃምዳብፅሕ ግልፂ ላኾነ ይኡ ድመፅእሎ።
ኣብ ወቐሳ ዓለም ድነሀና ሰባት ብታ ንኽእላ ዓቕሚ (ዋላ ምኽሪ ትኹን ትዕዝብቲ ምክፋል) ኮሮና ኣብ ምክልኻል ንስለፍ እነሀና።
ኾሮና ድኹልኻ ይኡ ድሓርዮ ኣካል ሕብረተሰብ ስለደይለ ኹልና ኮሮና ንመክት!


#ህዝቢኻ_ምግልጋል_ዕድሎት_ይኡ!
ብዙሕ ሰብ ድኾነ ማሕበራዊ ግልጋሎት ድምሃብ ድሐሸ ገንዘብይ ግዜይ ካዳግኒ ይቃላቐል ይኡ። እቲ ክኾን ድነሀዎ ግን ትርፊ ገንዘብ ይኹን ግዜ ታግንለኻ ተይኾነይ ካብተን ድነሀባ ትፃበባ ግዜ ይኹን ንኡስ ገንዘብ ምስ ሙያኻ ኣዋድድኻ ድወገንኻ ቓልጥፍኻ እነሀኹልኻ ምባል ይኡ።
ናዚ ቅዱስ ተግባር ኣብነታዊያን ካድኾነት #ሓንቲ_ህንዲ_ሺሕ ደማ ሓፍትና ሄቨን ብርሃኑ ማንጁስ
  ይኣ።
ሄቨን(ገነት) ልዕሊ ዕድመኣ ድበሰለት ድህዝባ ትፈጠረት ሰርሓ ደይትደክም ቦቕባቕይ ልባምይ ቖልዓ ይኣ። እዚ ብተግባር ስራሕቲ ሕብረት ድልምዓት ራያ(ሕድራ) ድምፍፃም ኣብ ድኦፈርናሉ ብጋሃድ ኣመስክራ ይኣ!
ገነት ካትንቀሳቐሰሎም ስራሕቲ:-
1. ኣብ ዙርያ ሕጊ ሙያዊ ግልጋሎታት ምሃብ። እዚ በተለይ ብገንዘብ ይኹን ብሓሳብ ክፍተት ድድነሀዎ ሙያዊ ምኽሪ ዳድልዮ ትፈላለየ ኣካል ሕብረተሰብ ከርና ብዙሕ ጥቕሚ ድህብ ሰናይ ተግባር ይኡ። ብሙያኻ ምግልጋል ሓደ ኣካል ማሕበራዊ ግልጋሎት ስለድኾነ ኹልና ኣሰራ ትኻትልና ብሙያና ድህዝብና ናገልግል።
2. ኣብ ስራሕቲ ሕብረት ድልምዓት ራያ(ሕድራ):-
ሕብረት ድልምዓት ራያ ኣባላታይ ደገፍታይ ኣተሓባብራ ኣብ ትሰርሐላ ስራሕቲ ሃም ኣምባሳደር ኾይና ደኸመኒ ተይበለትይ ኣብ ምግልጋል ትግነ። ካብዚ ብትወሳኺ ደማ ኣብቲ ዕዱምቲ ገሻ ኾይና ድቓረበትሉ መደብ ስለ ሕድራ ኣመሰራርታ፣ዕላማኡ፣ ካሐዚ ትሰርሑ ስራሕቲ፣ድሓዋሩ ድሕሰቡ ስራሕቲ እርይ ስምስም ኣብላ ብምቕራባ ትምስገን ይግባኣ። ሕድራ ምግልጋል ማለት ትግራይ ምግልጋል ይኡ። ትግራይ ምግልጋል ደማ ኢትዮጵያ ምግልጋል ስለድኾነ እሳለ ሃምቲ ኣሸግያ ድገለፀቶ ኣባላት ሕድራ ብምኻን ኹልና ህዝቢና ብገንዘብ፣ብግዜ ይኹን ብሙያና ህዝቢና ናገልግል ናወክእ። ኣባላት ድምኻን ኣብቲ ናማሕበርና ናገፅ መፅሓፍ(Facebook page: https://www.facebook.com/UfDoR/) ብውሻጠ ቦኽ ብልኹም( ሃምቲ ብዙሓት ድጥይቑለዩና) ብምጥያቕይ ብናቲ ማሕበር ዕላማ ሃምትኣምንሉ ብምርግጋፅይ ድኣባልነት መረጋገፂ ድኽፈል ወርሓዊ መዋጮ ምስ ናመጀመርያ መመዝገቢ ብምኽፋል ጨለለቃ ናቲ ማሕበር ኣባል ምኻን ይከኣል ይኡ። ካውኡ ብትወሳኺለ ኣብ ድነሀኻዮ ኾይንኻ ብመጋነዪ ቴክኖሎጂ(online) ምዝገባ ንጅምር የና መእንተ ብኣካል ካግንዩና ድደይኽእሉ ሰባት መፍተሒ ድምሃብ።
3. ኣብ ስራሕቲ ምንቅስቓስ ይኾኖ:-
ኣብ ኣጓላት ኣሕዋትና ድበፅሕ ድኾነ ይኹን ፅዕንቶ ድምቕናስ ብዙሕ ክስረሑ ድግበኦም ስራሕቲ ሃምድነሀዩ ግሁድ ይኡ። እዚ ነዊሕ ርሕቐት ድኽየዶ ሰናይ ምንቅስቓስ "ሀ" ብለን ብምጅማር ትፈላለዩ ናስረኣእያ ይኹን ናምንቓሕ ስራሕቲ ኣብ ምትግባር ይግነያ። ፀገም ጓል ማለት ፀገም ኣደኻ፣ሓፍቲኻ፣ሰበይቲኻ ወይ ጎረወይቲኻ ስለድኾነ እዚ ናኣታተን መንቃሕቲ ጥራሕ ተይኾነይ ኹሉ ኣካል ሕብረተሰብ ኣብ ጎነን ትሰልፉ ድነቅሐ ማሕበረሰብ ብምፍጣር፣ሱር ድሰደዱ ሓለኽቲ ባህሊና ብምብጣስ ኽልተኡ ፆታ ኣብ ድኾነ ይኹን ጉዳይ ማዕረ ትሳታፊይ ኣብ ኣጓላት ድበፅሕ ድኾነ ይኹን ፅዕንቶ ደማ ደው ክብልይ ክሰርሕ እነሀዎ።
ኣብቲ መደብ ትገንና ህዝቢኻ ሃመይ ሃምድግልገል ብሃምኡ(ብነፃ) ቁምነገር ሃምድሸመትና ብምትእምማን ኹልና ብታ ድኸኣልናያ ህዝቢና ንሕግዝ ሃምድነሀና ይኣምን።
እዚ ሰናይ ተግባር ድኹሉ ታካፍል ዕዱምቲ ገሻ ገብሩ ኣብ "ቀዛሕታ" ዳቕረባ ደማ Bereket Mekonnen
 ክብረት ይሃበልና:: ኻልኣትለ ሃምኣ ኣሰራ ስዕበን ህዝበን ካገልግላ ፎሮሮ ስለ ዳስንቕ ያቐንየልና!
ገነትለ ትፈላለዩ ቅዱሳት ስራሕትኺ ስለዳፋለጥኽናይ ኣፍ ሕድራ ስለድኾንኽልናይ ኣሞችና ብቡዙሑ ናመስግነኪ ንዳሊ። ነጋ ድሕሪ ነጋ ካብዚ ብላዕሊ ኣብ ጎኒ ሕድራ ይኹን ኻልኣት ኣብ ሰናይ ተግባር ድነጥፋ ጥርናፈታት ኾይንኺ ህዝብኺ ሃምታገልግሊ ሰብ ሙሉእ ተስፋ የና ብዚ ተግባርኺለ ሃምደይታሕፍርና ንተኣማመን የና።
ኣብ "ቀዛሕታ" ድቓረበቶ ድምስማዕ ድዛ ቓፅላ ድነሃ መራሕት መንገዲ(Link) ጭቐጡ
መንገዳ:- https://youtu.be/jkBKUQCaUuc
#ህዝቢኻ_ምግልጋል_ዕድሎት_ይኡ:: 
ሓንቲ ህንዲ ሺሕ የኺዋ ኣገንዒ ዓሳዲኣተን🤝