ክልተ ዛንታታት


እቲ ድርሰት ዝኾነ ራስኮልኒኮቨ ብሕልሙ ፈረስ እናተሳቐየት ዝሪኣሉን እቲ ሕልሙን ናይ ቀትሪ መባህረሪ ተሓዋዊስዎ ዓበድበድ ዝብለሉ ከፋል ታሪኽ ኣለዎ።፡ ራስኮልኒኮቭ ልዕሊ ሞራል (ካብ ኮርኳራይነት ህሊና) ንላዕሊ አየ ኢሉ (ከኸውን ደሊዩ) ነታ ኣቕሓ አናሓዘት ልቓሕ ትህብ ኣረጊትን ብጌጋ ምስ ዝረኣየቶ ሰራሕተኛኣን ሓዊሱ ቅድሚ ምቕታሉ ሕልሚ ይርኢ። ህፃን ኮይኑ ኣብ መንገዲ ኣቡኡ ኢዱ ሒዝዎ አእናሃለወ፣ ሓደ ጋሪ ዝጎትት ፈረስ ብዙሓት ሰካራማት ተፅዒኖምዎ ምንቅስቓስ ኣቢይዎ እናሃለወ፣ እቲ በዓል ጋሪ በቶም ሰካራማት ዓውጡዓውታ ተዓጂቡ ነቲ ፈረስ፣ ግፍዒ  ከይፈርሐ፣ ብዘይንሕሰያ ይገርፎ፡፡ ራስኮልኒኮቭ ብናይ ህፃን ኣንደበት ነቶም ሰካራማት ነቲ ፈረስ ከገድፍዎ እንተለመኖም ዝሰምዖ ኣይነበረን። እቲ በዓል ፈረስ ነቲ ፈረስ የዒንቱ፣ ኣፉን ኣፍንጭኡን ከየትረፈ ብበትሪ ይቕጥቕጦ፡ እቲ ስቓይ ዝበዝሖ ፈረስ ኣሽንኳይ ከንቀሳቐስ ጠጠው ኳ ምባል ኣቢዩዎ ይወድቕ፡፡ እቲ ፈረስ ኣብ መወዳአታ እንትወድቕ፣ ራስኮልኒኮቭ ካብ ኢድ ኣቡኡ ሞሊቑ፣ እናጎየየ ክይዱ፣ ነቲ ፈረስ ክሳዱ ሓኒቑ እናነብዐ ነቲ ብደም ዝጠልቀየ ገፅ እቲ ፈረስ ይስዕሞ። ካብ ድቃሱ እንትበራበር እቶም ወቓዕቲ ሰካራማት፣ እቱ ተወቃዓይ ፈረስ፣ እቲ ሓዛናይ ራስኮልኒኮቭቨ ኩሉም ብሙልኦም ባዕሉ ራስኮልኒኮቭ ከም ዝኾነ ኮይኑ ይስመዖ። ዋላ ነዚ ሕልሚ እዚ ይርኣይ አምበር ከምቲ ጦረኛ ናፖሊዮን ንሕሰያ ዘይስመዖ፣ ልዕሊ ሰብ ዝኾነ፣ ናይ ባዕሉ ሞራል ዝቐርፅ ሰብ ክኸውን እየ ኢሉ ነቲ ገበን ይፍፅም እሞ ናይ ሞራል ስቅያት ኣብ ርእሱ እንተውርድ ንሪኦ። ኒቼ አዚ ብስነ ፅሑፋዊ ጥበብ ብጥንቃቐ ኣብ ዝተቐረፀ ታሪኽ ዝሰፈረ ታሪኽ ዝተሳቐየ ፈረስ ኣብ ውሽጡ ተቐሪፁ ነይሩ እሞ፤ አዚ “ሰብኣዊ እንትበዝሕ ሰብኣዊ" ዝብሎ ናይ ሕሊና መፀዋዕታ፤ ኣብ መወዳአታ ረቲዑዎ፤ እዚ  “ካብ ሰናይን ከፋእን ንላዕሊ" ዝብል መፅሓፍ ደራሳይ፤ ሞራል ናይ ደካማታት ፈጠራ እዩ ዝበለ ኒቼ ናይ ፈረስ ክሳድ ሓቝፉ ኣይሰድድን ኢሉ ንዓርሱ ስሒቱ ተረኺቡ፡፡ ኦ! ኒቼ
-------------------






ከተመታይ ዘፍርሖ ረኺብካ ምስኣን እዩ። “ዝተምሃረ ወዲቑ ኣይወድቕን”" ዝበሃል ኣበሃህላ ፡ ቀደም ካፒታል ካብቲ ሓረስታይ ተወሲዱ ነቲ ከተመታይ ደሞዝተኛ ኣብ ዝግበረሉ ዘበን ዝተረፈ ኣበሃህላ እዩ፡ ሎሚ ወዲቑ ዘይወድቕ ሓበሬታን ቅልጥፍናን ዘለዎ ሰብ ጥራሕ እዩ፡፡




ናብ ግሮሰሪታት ብዙሕ ኣይኣትውን፡። ነቶም ሰባት ከርኢ ኣብ ዝኣተኹሉም ግዘታት ግና ኣብ ኩሎም ቦታታት ዘለዉ ተመሳሰልቲ ግደታት እናተፃወቱ እየ ዝረኽቦም፦ ሰብ ንከኸፍለሉም ዝፃዓወቱ፣ ንምጉራር ዝፃወቱ፣ ነቲ ንቡር ከብፅሑ ዝኣትዉ አዮም። ኩሎም ሓደ
ዝገብሮም እቲ ንምንባር ዝግበር ቃልሲ ናይ ህልውንኦም ዋና መሓውር ዝተቆፃፃፀሮ ምዃኖም እዩ፡፡ ብቓልሲ ተወጢሮም፤ ርእሶም ኣብ
ዝሓለፈ ፅቡቕ ዝብልዎ ዘመን ተዘክሮ ወይ ድማ ብናፍቐት ቁልዕነቶም ተትሒዙ፤ ንምምሕያሸ ዕድል ከይረኸቡ፤ ስቅያቶም ብትኽከል
ከይተረድኡ፤ ንምዝንጋዕ ኣብቲ ናይ ግርሰሪ ዓውዓውታ ይጥሕሉ፡፡




 


እንትውሕዝ ይስመዐኒ። ግጥሚ ከም ዘይርደአኒ ንሰባት እንተብርህ “ግጥሚ ንዓበይቲ እተሕጉስ ደወል እያ፤ ልክዕ ደወል ዲል ዲል ... እንትትብል ንህፃናት ከም አተሕጉሶም። ከምቲ ህጻውንቲ ብድምጺ ደወል ዝፍንድቕዎ፣ ዓበይቲ ከዓ ቃላት ግጥሚ ገዛ ሓሊዮም አንትፈስሱ ምስማዕ የሕጉሶም፡፡ ንዓይ ንምድማም ሓሳብ ይኣኽለኒ" ይብሎም፡፡


ካብ ናይ ግጥሚ መሃይምነት ኣውጺኡ ብጥበብ ከጥምቐኒ ሓደ ሱፍ ተኸዳናይ ”ኣነ ብቁልዕነተይ ናይ ከበደ ሚካኤል ግጥምታት ኣንቢበ እየ ግጥሚ ዝፎተኹ፤ ኣንብቦም ከትፎቲ ኢኻ" ይብለኒ። ግጥሚ ምፍታው ዘድሊ ልምምድ ተሃክዩኒ ፡ ምኽሩ ከይተግበርከዎ ተሪፈ፡፡
ሓሓሊፋ ግና ብናይ ግጥሚ ተዘዝታ ምትንካፈይ ኣይተርፈንን። ስርሕይ ኢለ ግጥሟ ስለ ዘይደለኹ ግና ብዛዕባ ግጥሚ ከበደ ሚካኤል ዝፈልጦ የብለይን፡፡


ሕምብርቲ ኢትዮጵያ ዝኾነት አዛ ኣዲስ ኣበባ አዚኣ ንኢትዮጵያ ብኣምሳላ ንምቕራፅ ካብ ምድላይ ወይ ከዓ ብኣምሳላ ቀሪጻ ካብ
ምርኣይ ወፃኢ ንዛ ሰፋሕ ሃገር አዚኣ፤ ንዛ ጥንታዊት ሃገር አዚኣ ኣይትፈልጣን። ኣብ ዓበይቲ ሆቴላት ኮነ ናይ ህዝቢ ናይ ፅሬት ክፍልታት
ኣቲኻ ኣብ መንደቐም ዝተፅሓፉ ነውራም ዘርኣዊ ነገራት ንምንባብ እንትትግደድ “ናይማን ከምዚ ዝሓስቡ ኣለዉዶ? እንኳዕ እኳ
ንኣደባባይ ዘይወፀ!” ኢልካ ከትሓስብ ይገብሩኻ፡፡ ነውሪ ግና ተዓፊኑ እንትፀንሕ ኮፍ ከም ዝበለሉ ከፍሊ ፅሬት ተዓፊኑ፣ ተዓፊኑ ሓጊዩ ኣብ ዝፍንድአሉ ዕለት ኣዚዩ ኣፀጋማይ ይኸውን። 


ቃል ሓይሊ እዩ። ሚዛን ሓልዩ እቲ ሓቂ ብንጽህና ብኣንደበት ምሱጥ አንትቐርብ ከዓ ምትሃት እዩ፡፡ ብኣጋጣሚ ፀጋዬ ገብረመድህን “አሳት ወይ ኣበባ” ብዝብል ርእሲ ዝተሓተመ ናይ ግጥሚ መፅሓፍ ምስ ረኣኹሉ፣ ኣብ መንደቓት ከፍሊ ፅሬት ዝግደፋ ብዛዕባ ህዝቢታት
ኢትዮጵያ ዝሽንደዉ ቃላት፣ እዚ ምሱጥ በዓል ቅኔ፣ አዚ ናይ ሎሚ 57 ዓመታት ንብዓቱ ዘፍሰሰሎም ጉዳያት ከምዝኾኑ በፂሐሉ፡፡








በይነይ ዝተረፍኩ ክሳብ ዝመስለኒ ኣብ ማእኸል ክፍሊ በይነይ ጠጠው ኢለ ተሪፈ፡፡ ግው! ግው! ግው! እቲ ዕንፀይቲ ከላሽ ምስ በርና ተላተመ ... "ክፈት!" ዝብል ድምዒ ካብ ደገ ናብ ውሽጢ ይኣትው ኣሎ። “አይትኸፍትን!” 




“እሺ” ኢለ ኣነ ባዕለይ ከም ዝዓፀኽዎ ባዕለይ ከፊተዮ። ምስ ከፈትክዎ ከወቕዐኒ ኢሉስ ነይሩ ግን ሓደ ኣብ ቅድሚ ዶርምና ዝነበረ ዓርከይ ቅድሜና ዝኸፈቱ ምስቶም ረባሾ ከም ዘይኮንኩ ንግር እንተብሎ ሰሚዐ፡፡ ንጉሳይ ይበሃል ቀስ ኢልካ ምዝራብ ኣይፈጠረሉን፡፡ ኩሉ ሰላም ምኳኑ ምሰ ኣረጋገፁ ህዝበይ ካብ ዝተሓብአቶ ክትወፅእ ጀሚራ፡፡ ቅድሜና ዝተኸፈተ ፊት ንፊትና ኣብ ዘሎ ክፍሊ እንትኽፈት ግዘ ሓዲኡ ብመስኮት ከይዘልል ምንም ከም ዘይገብርዎ እናረድኡዎ ነይሮም፡፡ ወይ ፍርሒ! ካብ ሳልሳይ ደብሪ ዘሊልካ ምስ ስሕበት መሬትን ደረቕ ምድሪን ምቅላስ ፡ ምስ ፓሊስ ካብ ምቅላስ ንላዕሊ ቀሊልዎ ደዩ ወይስ ፍርሒ ምሕሳብ ጠጠው ከብል ጌርዎ…? መቸም ኣይርደኣንን። ኣይዘለለን። ተመሊሱ፡፡ ሎሚ እዚ ቆልዓ እዚ፣ እቲ ዝተቖፀረሉ ቤት ዕዮ መንግስቲ ምስ ሕብረት ኣውርፓ ተሓባቢሩ ብዝሰርሖ መደብ ተተሓሒዙ፣ ናብ ኣውሮፓ ተላኢኹ ኣብኡ እዩ ዘሎ፡፡


ገብራይ ክፍሉ ኣብ ትሕቴና እዩ። ካብ መዓልትታት ረብሻ ኣብ ሓዲኡ ኣብ ናታቶም ከፍሊ ፅግስተኝነት ረኺበ እንተኸይደ ገብራይ ብዝባኑ ኣብ ዓራቱ ግድም ኢሉ ብድሕሪት ርእሱ ኣቆላሊፋፉ ብዝድገፎም አአዳዉ መተርኣስ ተደጊፋ ግድም ኢሉ አናተፃወተ ይረኽቦ። ናይ ጥስዕና ኣይመስስንን ርግኣቱ፡፡ “ዉ... ዉው!"“


ከምዚ ዘናወፁ ዓመታት ዋላ እንተነበሩ ካብ ቁልዕነት ለዋህነይ ኣየወፅኡንን ነይሮርም፡።፡ ተዳሂሉ ምዝራብ ጠጠው ዘበለ ቆልዓ ይፈልጥ … 








“ሳልሳይ ዓለም ኢና" እንትብሃል ቆልዑት ኮይና የስሕቐና ነይሩ፡፡ ካብ ሓደ ክሳብ ስለስተ ዝተመደበሉን ንሕና ሳልሳይ ክንበሃል ዝኸኣልናስ
ምኽንያት ንዓይ ቀልዲ ነይሩ፡፡ እንታይ ስኢንና” ንሕና አውን ብኣርኣያ ሥአሴ ኢና እተፈጠርና! ንሕና እውን ከም ዓለምና ቤት ትምህርቲ
ንኸይድ ኢና፣ ናብ ሰፈርና ንምለስ፣ ገዛ ስዮ ንሰርሕ፣ ንፃወት.›። አንታይ ሓሲቦም እዮም ናትና ህይወት ምስ ናታቶም ኣነፃዒርም ሳልሳይ
ዝብጵሉና?


መምህርና “ሳልሳይ ዓለም ኢና" እንትብል ካብ ምስሓቕ ወፃኢ ካሊአ ዝተዛረበ ኣይነበረን። ቀልዲ እዩ መሲልና፤ ንሱ ዝረኣዮ ኣይረአየናን፤ ኣይፍረደናን።፡ ንሱ ብቓልሲ ተማሂሩ፣ ወዲኡ፣ ካብ መደብ ሰራሕተኛታት መሃይኡ ታሕቲ ዝወረደ ሙያ መምህርነት፣ ኣብ ሳልሳይ
ዓለም ሳልሳይ ዜጋ ኮይኑ እናነበረ ይርእዮ ኣሎ። ሳልሳይ ዓለም እንትንበሃል ምስሓቕና ኣብ ውሽጡ አንታይ ክብል ይገብሮ ይኾን?
"አየ ቆልዓ ምኳን! መከራኹም ኣይፍለጠኩም፣ ኣብ ቁልዕነት ናይ ዘይምፍላጥ ምድራዊ ገነት ውሸጢ ኢኹም! እወ ካብዙይ ገነት
ኣውፂአና ሳልሳይ ዓለም ኣብ ዝበሃል ገሃነም ክትነብሩ ምግባርና ከይኣኽለና ኣብ መምሀሪ መፅሓፍ ኣምጺእና እነውርሰኩም ውድቀት
ነምህረኩም ኣለና" ይብል ይኾን። …. 






        


ሰንበት ካብ ገዛይ ምውፃእ ዘይፈትዎ ነዓዓ ከብል ወጺአላ፡፡ ቆንጆ እያ፡፡ ኣይትመፅእን! ከምተን ካልኦት ቆጺረናኒ ዝተርፋ ከትተርፍ እያ ኢለ ሰዓት ቆፀሮና እንትበጽሕ ምድዋል ኣይደለኹን ነይረ። ንእሽተይ ፀኒሑ ግና ስልከይ ፀዊዓ፣ ተራአኽዋ ንሳ እያ፡፡ ድሕሪ ዓሰርተ ደቓይቕ ከም አትበፅሕ ነጊራትኒ፡፡


በቃ ሰንበተይ ከተፀብቐለይ እያ፡፡ ብሓንቲ ሰሙን ምፍላጥ ከትመፅእ አንተኾይና ከሳኻዕ እዩ ማለት እዩ፡። ዝገበርክዎ ስረ ውጥር ኣቢሉኒ
ኣሎ፡፡ “ስታይሉ እዩ፡፡ ይኣኽለኻ አዩ" ኢሉ ሸይጡለይ ፀቢቡኒ ዓሪፉ።፡ እሞ ከዓ እቲ ከይሲ ቅርፁ ቁሩብ ብዝቐየረ ቑዕሪ ብግልጺ ይረአ።፡ ኣብ ሓደ ካፌ ቀዳማይ ደብሪ በረንዳ ኮፍ ኢለ እናተፀበኽዋ እናሃለኹ ኣብ ታሕቲ ኣፍቲ መእተዊ በሩ በጺሓ እንትትድውል ተላዒለ ንታሕቲ እናረአኽዋ ናብ ላዕሊ ከትርኢ ምስ ነገርክዋ እንትትጥምት ብውሸጢ ክትመፅእ እናመላኽትኩ ነጊረያ፡፡ እንትለዓል በይነይ ዝተልዓልኩ መሲሉኒ ነይሩ ፡ ግን እንትሪኣ ልክዕ ኣነ ዝተኸደንክዎ ጅንስ ስረ ዓይነት ጌራ ኣላ፡፡ ቅርፃ ደስ ይብል፤ ከየፍቀደኒ እቲ ሰንካም አውን ተላዒሉላ። ነገር ይበላሸው ክምዘሎ ዝፈለጥኩ ኮፍ ምስ በልኩ እዩ፡፡ ናይቲ መዘናገዒ ገዛ ጠረጴዛ መስትያት እዩ። በቲ ፀቢብ ስረ ዝተወጠረ እግረይን  ሕድ ሕድ ስምብራቱን ብግልጺ ይረኣዩ ኣለዉ፡፡ 


ብውሽጢ ኣቲያ ደረጃ ወዲኣ ኣባይ ክሳብ እትበፅሕ ነገራት ካብ ዝነበርዎ ክምልስ ሞኪረ።፡ ቁሩብ ተመሓዪሹለይ። መፂኣ ካብ ልስሉስ
ኣአዳዋን ምዕጉርታን ሰላምተኣ ተቐቢለ መጀመርታ ዘልዓልኩላ ናይ 








ቆቢዑ ገይሩ መዋዕልቱ መፅሓፍ ኣብ ኢዱ ሒዙ ጎረቤቱ ኣሰፋ ከይረኣዮ ከኸድ ንዕድሉ እናተማሕፀነ ምውፃእ ጀሚሩ፡፡ ኣሰፋ ፀሊምን
ርጉድ ዝበለን ኣብ ኣርበዓታት ዕድመ ዝርከብ እዩ፤ ምንም ፅቡቕ ዝበሃል ነገር የብሉን፣ ብዘይካ ሉስሉስ ፀጉሩ፡፡ አንትዛረብ ዓው ኢሉ እዩ
ዝዛረብ፡፡ ኣሰፋ ኣብ መፃሕፍቲ ስራሕቲ ስለ ዘሎ ንግርማይ ከጥቀመሉ ብዙሕ ነገር እዩ ዝሓስብ፡፡ ሓቢሮም ኣብ ዝሰርሕወን ስራሕቲ ግርማይ ካብ ዘኽሰቦ ዝተማረረሉ ስለ ዝበዝሕ ምስኡ ንዘይምስራሕ ወሲኑ እዩ፡፡ ኣሰፋ ግና ብቐሊሉ ክሰድዶ ኣይደለየን።


ግርማይ እንትወፅእ ኣብታ ብራንዳ ናብ ደገ ገፅ ተደጊፉ፣  ቦዲን ሽርጥን ገይሩ ፀሓይ እናተፀልወ ረኺቡዎ፡፡ “ከመይ ዝበለ ሓሳብ መጺኡለይ መሲሉካ፤ ሰላም ዶ ሓዲርካ" ይመስገኖ ንዝብል መልሲ ከይተፀበየ ዘረብኡ ቀጺሉ፤ “ኣናአሽቱ መፅሓፍ! ሪእኻ ዶ! ሕዚ ግዚኡ ናይ ኣናአሽቱ መፅሓፍ እዩ፣ “ኣኪሩ' ናይ ኣናእሽቱ መፅሓፍ እዩ ዘሎ፡፡ ቆንጆ መፅሓፍ ትመርፅ” ኢሉ ቃለ መሐላ ከፍፅም ከም ዝበለ የማናይ ኢዱ ዘርጊሑ ንላዕሊ ገይሩ፣ ኣፃብዕቱ ኣብሊሑ ከም ጭጉራፍ ኣዋቒዑ፤ “ጥዋዕ ተብላ“ ኢልዎ፡፡


ግርማይ ብልቡ “ጥዋዕ በል" እናበለ፤ “ሓደርካ፤ አወ ሓቅኻ፤ ደሓር ነውገዐሉ ኢና፣ ዝኸዳ ቦታ ኣላትኒ፣ ምስ ተመለስኩ ኣሰፋዋ..." እናበለ
ጥሒስዎ ሓሊፉ፡፡ ግርማይ እንትስእን ናብኡ ከም ዝመፅእ ስለ ዝፈልጥ፣ ዝሰኣነሉ ዕለት ከም ዝኾነ ጥራሕ ከረጋግፅ ነይሩ ዘዋግዖ።፡
ኣሰፋ ከፉእ እንተዘይኸውን ነይሩ ገና እንትስእን ጥራሕ ኣይምኸዶን 




ጥዑይ ከበልዕን ከሰትይን፣ ፅቡቕ ክኽደንን ከረግፅን፣ ካብ ዝነብረሉ ሓደ ከፍሊ ገዛ ኣውፂኡ ብዝወሰኸ ዋጋ ጥዑይ ዝብሎ ገዛ ንኸካረ፣
ብትርፊ ግዚኡ ከዓ ንዘሕጉስ መዘናግዒታት ዘድልዮ ወፃኢ እውን ደሚሩሉ፣ ብተወሳኺ ኣብዛ ንዜጋታታ መድሕን ዘይብላ ድኻ ዓዲ
እናነበርካ ብዛዕባ መፃኢ ግዘ እውን ንባዕልኻ ከትኽእል ስለ ዘለካ ወርሓዊ ዕቋር አውን ተወሲኸዎ፣ ቤተ ሰብ እውን ምምስራት ኣሎ፣
ወለድኻ ዘምሃሩኻ እኮ ኢንቨስትመንት እዩ ነይረ - ውፅኢቱ ክተርእዮም ኣለካ፣ ከትወልድ ኣለካ.. ነዚ አውን ካብ ሕዚ ዘድልዮ
ምድላው ተደሚሩሉ፡፡


ግርማይ ብፍርቂ ልቡ እናሰምዐ ወፃኢታት ከቐንስ ከንድኡ ኣየድልየንን አናበለ እናቐነሶ ኣብ መወዳአታ እንትሓስብዎ ብወርሒ ናብ ዕስራን
ሓሙሽተን ሽሕ በጺሑ፣ ጥዑይ ህይወት ንምውናን፡።


ለይኩን ከባቢኡ ብደንቢ ኣፃሪዩ ዝፈልጥ፣ ዝደልዮ ክረከብ በበይ ክኣትን ከወፅእን ከም ዘለዎ ዝተረደኦ፣ ሓይሊ ገንዘብ ዝተገንዘበ እዩ፡፡
ኣብ ህይወት ዘድልዮ ገንዘብ ጥራሕ ከም ዝኾነ፣ ድሕሪ ገንዘብ ኣብ ድላዩ ግዘ፣ ዝደለዮ ኩሉ ከም ዝረከብ ዘረጋገፀ እዩ፡፡ ንግርማይ አውን
እቲ ዝረኣዮ ጥዑም ህይወት እንተርኢይዎ ክልቲኦም ኣኽሰብቲ ከም ዝኾኑ ኣሚኑ ነይሩ ናብቲ ርሑስ ህይወት ቁሩብ ብሒሳብ ከስሕቦ
ዝፈተነ፡፡ ከሳብ እዚ ሰዓት ግርማይ ኣይተኣዘዘን ነይሩ።፡ ናይ ብሄራዊ ኣተኣናገድቲ ካብ ጫፍ ናብ ጫፍ እቲ መናፈሻ እንትጎዩ እዮም ዝረኣዩ፣ ትእዛዝ ግና ብቐሊሉ ኣይመፅእን። ለይኩን መጀመርያ እንትሪኦ ከም ዝፈርሖ ዘይኮነስ ግርማይ ካብ ዝሓሰቦ ንላዕሊ ሓሳብ
ተቐባላይ ኮይኑ ስለ ዝተርኣዮ ግዚኡ ሰዊኡ ኣብ ስብከቱ ከፀንሕ ወሲኑ ኣሎ።


“ኣበይ ኢኻ ትሰርሕ? ምሳና እንተኾይንካ ክትጥቀም ኢኻ - ንሕና እንደልዮ ናይ ስራሕ ዲሲፕሊን ጥራሕ እዩ፡፡ ምሳና እንተኾይንካ
ዝተበሃሃልናዮ ኩሉ ምርካብ ትኽእል ኢኻ" ኢልዎ፡፡






ኣሎ ኢላ ከትኣምን ዘገድዳ ነይሩ፡፡ ንዑዑ ምዝራቡ ዓብዩ ታሕጓስ እንትፈጥረሉ ነዓዓ ግና ዘደናገራን ዘሕረቓን ነገር እዩ ኮይኑ።


ንሱ ነጊሩ ከሕጉሳ ይኽእል እየ ኢሉ እንትሓስቦ ንሳ ግና ካሊእ እያ ተስተንትን ዝነበረት፡፡


“በል ቀልድ ከዓ" ኢላቶ፡።፡ ይቕልድ ከም ዘሎ ከነግራ እንትትፅበዮ ዝገደደ ከእምና ፃዕሩ ቀፂሉሉ፡፡ ከም ዘይኣመነቶ እናፍለጠቶ ነይሩ
ምፅሕሓፎም ዝወድኡ፤ ኣብዛ ለይቲ ንሳ ግና ድቃስ ከመፃ ኣይከኣለን፡፡ ሬዲዮ እንትትኸፍት ብርሃነ ንጉሴ “ክሊኒከ ፍቕሪ" ኣብ ዝበሃል
መደቡ ኣፍቂርና ዝብሉ የማኽር ነይሩ፡፡ ካልኦት ጣብያታት እውን ናይ ፍቕሪ ደርፊ የስምዑ ነይርም - ንግርማይ ደጊፎም ናይማን ፍቕሪ ዘሎ ከምስሉ ምስኡ ዝተሻረኹ ከሳብ ዝመስላ ኣባናዶምዋ፡፡ ቴሌቪዥን እንተኸፈተት ፍቁራት እንትዘሉ ይረአ፡፡ በዚ አውን ተናዲዳ ኣጥፊኣ ናብ ዓራታ ኣቲያ መማህርታ ናብ ዝነበረት መሓዘኣ ደዊላትላ።


ደቂሳ ዝነበረት መሓዛኣ፣ ካብ ዝወደቐትሉ ከይተቓነዐት፣ ብፍርቂ ሕሊናኣ ኮይና ነታ ትበርህን ተእውን ዝነበረት ስልካ ስሒባ ዓይና
ኣጨምጪማ ሪኣታ፤ ዓርካ ህያብ እያ፡፡ እንታይ ገጢምዋ ኢላ ደንጊፃ ክፉእ ከይትሰምዕ እናተመነየት መሊኣ ተበራቢራ ቅንስ ኪላ
መሊሳትላ።


“ሄሎ ናርዶሰይ፤ ስምዒ እማ እቲ ግርማይሲ.” ኢላ ወረ እንትትጅምረላ ናርዶስ ኣቋሪፃታ፡፡ “እሞ እዚስ ብለይቱ ዘደውል ኮይኑ ድዩ፤ ስምዒ እማ ህያብዋ ፅባሕ ከነውግዕ ኢና” ኢላ ከትሰናበታ ሞኪራ ሞኪራ፡፡ ህያብ ዓርኪ እናሃለዋ ኣብዚ ሰሙን እዚ “ግርማይ፣ ግርማይ.,”" ምባላ ኣይተውሓጠላን። ከተዋግዓ እንትትፍትን “ፅባሕ፣ ፅባሕ...” ኢላ ዓፅያታ።




ፀድፊ ምጥማት ምቕፃል ወይ ከዓ ነቲ ብርሃን ምድላይ፡፡ ግርማይ ነቲ ብርሃን ምድላይ መሪፁ።


ግርማይ ፀሓፋይ እዩ፤ ጥበባዊ እዩ፤ ብዘይ ሓቂ ከነብር ኣይኽእልን። ፍቕሪ አውን ምስ ሓቅን ናፅነትን ጥራሕ እያ እትፀንዕ፤ መሰረት ሒዛ
ደው እትብል፡፡ ንጥበበኛ ሐቅን ነፃነቱን እየን በይዝኡ - እዚአን ከዓ ዝርከባ ኣብ ዓዲ ኣቦኻ እዩ፡፡ ህይወት መሊሳ ትርጉም ከትህቦ
እንተኾይና ናብ ትግራይ ከምለስ ኣለዎ።፡ ፍቕሩ ስር ሰዲዱ ከዓቢ እንተኾይኑ ማይን ሓመድን ፍቕሪ ዝኾንዎ ሓቅን ናፅነትን ናብ
ዝረኽበሉ ዓዱ ከኣትይ ኣለዎ።፡ ካብ ደጊም ካብ ዓዱ ወፃኢ ዝነብሮ ህይወት፣ ህይወት ጥበበኛ ክትኮነሉ ኣይትኽእልን፡፡ ህያብ፣ ስምዒት
ፍቕሪ ክርኢ ምኽንያት ኮይናቶ ኣላ - ከታማ ገዲፋትሉ ኣላ፤ ሓቁ ግና ኣይኮነትን።