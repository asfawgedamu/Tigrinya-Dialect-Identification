ኽልተ ዛንታታት


ቕድሚ ኹሉ ስራሕ ለግነኹላ ከተማ ትኹን እምበይ ልደልዮም መፃሕፍቲ ክተቕርበለይ ስለለይኸኣለት ብለይነስሓ ክሓድጎ ይግደድ ለኹ፡፡ ካብ ኽዳውንተይ ወፃኢ  ክሕዞ ልደለዮ የብለይ፤ ሻንጣይ ፀይረ/ጠቕሊለ ናይ ለይምርዐው ገዛይ ንብረታት፦ ፍርናሽ፣ ናይ ላስቲክ ምንፃፈይ፣ ማይ መትሓዚ፤ ሃምታ ከተማ ኣየር ጠባይ ልነቐፁ መሳርሕተይ፤ ኣይገዝአንይ ስለልበሉ ሓዲገዮም ክኸድ ተገዲደ ለኹ፡፡


ሃማይ ልልመሰለ ሰብ ስራሕ ምግናይ ኣዚዩ ከቢድ እዩ፡፡ ሃማይ ትትብል ሉስሉስ ምኳኑ ለፍልጥ፣ ክትብድሎ ለይኸኣልኻ ሰብ፣ ስራሕ ቆፀርቲ ኣይፈትዉይ። ሃም ጉንዲ ተገቲሩ ልቃለሶምይ ሰሊዑ ልድርብዮምይ ሰብ እዮም ልደልዩ። ሃም ሰንቲ ጉንብሕብሕ ላበለ ለናድዶም ኣይደልዩይ፡፡ ልዛ ምስላ ልቱ ኤዞፕ ኣመስግኑለይ። ኤዞፕ ፀሊማይ ናይ ጥንታዊት ግሪኽ ነጋራይ ነበረያ ነበረ ነይሩ። ግሪካውያን ልፀሊም ኹሉ ኢትዮጵያ ይብሉ ስለልነበሩ ሎሚ ኢትዮጵያ ወናኒት ኤዞፕ ኾይና እኒሀ፤ ተወሓደ፤ ናቶም ኾነ ኣይኾነ፤ ምውናንይ ደስ ኣብ ልብሎም ሰባት ልቦና ወናኒቱ ኾይና እኒሃ።


ስብኣዊምትእስሳር ልምልከት ደቂ ሰባት ህንዲ ድላዩ ይፀወ ስራሕ፡ ምድላይ መፅለሊ ኣራዊት ኣበይ ሃምልኾነ ልረኣየሉ ግዘ እዩ፡፡


ልዛ ከተማ ትትለቃ ለናስሐኒ ነገር ዛ ማዶና ልትበሃል ደራፊት ብንእስነታ ልነበራ መልከዕ ለለዋ ቆልዓ ሓዲጋ ምምፀአይ እዩ፡፡ ላብታ “ዳሕረዎት ቀዳሞት ይኾኑ" ልብል ነገር መርኣያዶ ይኾን? ሐይሊ ጥበብ እምበኣይ እዙይ እዩ፡፡


ንዶስቶየቭስኪ ስልጣነ ሰባት ልዕቀን ፡ ልእንስሳት ብለርእይዎ ርህራህ እዩ። ቆልዓ ላሃለወ ሓደ ሰካራም ወተሃደር ጋሪ ተሳፊሩ ልቱ በዓል ጋሪ ፍጠን ላበለ ይድብድቦ፤ ዙ በዓል ጋሪ ብግዲኡ ነቲ ፈረስ ይድብድብ። ቆልዓ ኾይኑ ሉዙይ ልረኣየሉ ኣጋጣሚኡ “ናይ መጀመርታ ቁስለይ" ኢሉ ይፅውዖ።


ኣነ ኒቼ ወይ ዶስቶየቭስኪ የኾንኹይ ተምሃራይ ኾይነ ገበንይ ቅፅዓትይ" ኣንቢበ ተይወዳአኹ ኽረምቲ ተወዲኡ ላብ መረባ ዩኒቨርሲቲ ትትምለስ ለትረፍኹዎ ነገር ሃም ራስኮልኒኮቭ ኣብ መንጎ ወግዐይ/ፅዋይ “እህም.” ምባል ጥራሕ ነይሩ፡፡ “እህም" ምባለይ ሃም ኣረጊት ነገር ልሓይኽ፣ ተንኮል ጥራሕ ልትንትን፣ መፈልፈሊ ኽፍኣት፣ መፅልኣይ ሰብ ልምኳነይ ሃም መረዳእታ ጌሩ ለቕረበለይ ቆልዓ ኣይርስዖይ። ሃመይ ልብልዎ ላህዛው/ዓሻ እየ!


ምስ ኣለማየሁ ሓደ መዓልቲ ኣምሽና ትንመፅእ፡ ኣብ መንገዲ ልወደቐ ሰብ ነግኒ፡፡ብቱ ልነብረ ቁሩብ ሰብ ወዲቑ ትትግነ ታይ ሃም ልተፈጠረ ልምምርማር ፅግዕ ልብል እኳ ኣይመስለንይ። ኣለማየሁ ግን ትትሪኦ ተይተወላወለ ተፀጊዕዎ፡፡ ናዙ ልወደቐ ሰብ ሸሚዝ ብደም ጠልቂዩ እኒሆ። ሌባቡ ቐጥቂጦም ወይ ለለ መኪና ገጪዮዎ ኣብኡ ኣፀጊዖም ወይ ባዕሉ ተፏሒኹ ተፀጊዑ ይኾን። ሃም ልተጎደአ ትትፈልጥ ልባዕሉ ሓንቲ ነገር ተይሓሰበ ኣልዒሉ ተሸኪሙ ኣብ ቀረባ ላብ ለሎ ሆስፒታል ሓገዝ ክግበረሉ ወሲድዎ፡፡ ገሪሙኒ፡፡ 
ባዕሉ ኸፊሉ ኣሐኪምዎ፡፡ ብናግኡ ታይ ሃም ልኾነ ኣይፈልጥይ፡፡ ትትሽከሞ ደም ልተንከፎ ኽዳኑ ካብ ጥቕሚ ወፃኢ ሃምልኾነ ይፈልጥ እየ፡፡


ምስትያት በርይ መንደቕይ ልረኣዩኒ ኣብ ውሽጢ ልተፈላለየ ሕብሪ ለለዎም ምስትያት ልሰትዩ ሰባት ይገርሙኒ ነይሮም። ኣብ ፒያሳ ኣብ ራስ መኮነን ድልድል ከባቢ ክፍቲ ኣብ ልነበረ ናይ ኽረምቲ ውሕጅ ለስግኦን ጓሓፍ መደርበዪ ልተገብረ ቦታ ተፀራሪጉይ ማዕሪጉይ ልኸፈቱሉ ካፌ ልሓደ ሻሂ ሓደ ቅርሺይ ሰብዓይ ሓመሽተይ ሳንቲምይ ምሻጡ ምስ መሓዙትና ብኡኡ ብልሓለፍና ቑፅሪ ነዋግዐሉ ሓደ ጉዳይ ኾይኑ ነይሩ፡፡


ትተንብብ ልምንባብ እምበይ ደራሲ ልምኳን የኾነይ። ደራሲ ልምዃን ለንብብ ልመስሎ ግዛቸው እዩ። ግዛቸው ኣብ ዩኒቨርሲቲ ላሃለና ፕርፌሰር ንብሎ ኔርና፡፡ ኣብ ኩሉ ነገር ልህቦ ሪኢቶ ኣለዎ፡፡ ክኣምነሉ ወይ ለለ ልመሰሎ ካብ ምንጋር ልድሕሪት ስለ ለይብል ምስ መብዛሕቲኦም ሰባት ኬርና ኣይረዳዳእይ፡፡ ኣነ ለለ ገርህነተይ ወረኛታት የፍትወኒ፡፡ ግርህና ተለይኾይኑ ጫወታ ምፍታው ኢለ ክልውጦ፡፡


ግዛቸው ኣብ ዘልኣለማዊነት ድኽነት ትትፀዊ ናይ ኢኮኖሚክስ ክፍሊ ትምህርቲ ክመሃር ልመረፆ ድኽነት ሃም ለይጠፍእ ሙሉእ ብሙሉእ ርግፀኛ ልምዃን እዩ ልመስል ልነበረ። 
“ኩሉ ሰብ ገንዘብ ተኣግንዩ ምንካይ ዋጋ ገንዘብ ከጋዋም እዩ፤ ዋጋ ገንዘብ ምንካይ ለለ ናይ ኢኮኖሚያዊ ቅልውላው ከስዕብ እዩ። ብኻሊእ ኣበሃህላ እቲ ቅልውላው ኢኮኖሚ ዝድርብዮም ስባት ደብሪዩ ገንዘብ ምሰ መንጠሎም፣ ማለት ድኻታት ምስ ገበሮም ምርግጋዕ የርኢ። ናብራ ላብ ልነበሮ ይምለስ” ይብል። ሃምዙይ ኣብ ልመስል ቐቢፀ ተስፋ ውሸጢ ኾይኑ ሃመይ ሕጉስ ክኾን ሃም ልኽእል ኣይርደኣንይ። ልእኡ ገንዘብ ሃም ወርቂ ወይ ለለ ብሩር ለበሉ ዋጋ ለለዎም ተሰሪሖም ልግነዩ ነገራት እንተደኣ ለይተገብሩ ሓፍ ኮፍ ዋጋ ገንዘብ እቱ ሓዱሽ ሃፍተ ፀጋ ካብ ብዙሃን ላብ ውሑዳን መዛወሪ ስዉር ሜላ እዩ።፡ ትትሓስቦ ግዛቸው ምስ ናይ ባዕሉ ገፅ ኣስራርሓ ክትዕ ኣልዒሉ ይመስለኒ ሃምዙ ብትኽክል ለይተፀረበ ሓርፋፍ እምኒ …


ለቦይ ምስ ኣፋነኹ ቀዳምይ ስንበትይ ኣብ ሰፈረይ ኣሕሊፈዮ። ሰኒ መፂኡ ካብ ሰፈረይ ትትወፅእ መጀመርታ ለግነኹዋ ቆንጆ ልቱ ኹሉ ነስሓይ ብሓደ ሻዕ ኣረሲዓ ፍትወተይ ኣለዓዒላቶ። ስጋ ገራማይ እዩ፡፡ አቲ ኹሉ ናይ ፋኸራ መዓት ፡ ንፋስ ወሲድዎ ቓርዩ ማለት ድዩ? ኣይመስለንይ፤ ተወሓደ ልባዕለይ ድሕሪ ሓሙሽተ ዓመት ኣበይ ከግንዮ ሃም ልደሊ ኸዚ ክረኣየኒ ኽኢሉ፡፡ ክመሓየሽ መሪፀ እኒሀኹ፡፡


ልምምሕያሽ ካብ ኣዲስ ኣበባ ምውፃእ ግድን ክብል ይኸእል እዩ፡፡ ዋላ ተኾነ ነስሓ ነገር ኣይህልዎይ፡፡ ልደልዮ ንባባት ምቕራብለ ኣቋሪፃ እኒሀ። መብዛሕቲኦም ኣዕሩኽተይ ብስኮላርቪፕ ካብ ሃገር ይወፅእለዉ፡፡ ፅቡቕ ሜላ እዩ። “ኣብዚ ሃገር ካብ ምንባርስ ኣሜሪካ ክይደ ኦም ተልኾን ይሓሸኒ" ተትብሉኒ ኣነ ኣገላቢጠ “ኣብኡ ካብ ልነብርስ ኣብዚ ኦም ተልኾን ይሓሸኒ" ይብሎም ነይረ። ሃምዚ ክብል ልገበረኒ ንዓርሰይ፣ ንህልውናይ፣ ኣካል ሃገረይ ጌረ ስለ ልሪኦ ልነበርኹ ይመስለኒ። ኸዚ ግን ልጎደለ ነገር ሃም ለሎ ይስመዐንሎ። ክሻዕ ሎሚ ኣዲስ ኣበባ፣ ዋላ ልሓደ መዓልቲ፣ ገዛይ ልኾነት መሲላ ተሰሚዓትኒ ኣይትፈልጥይ። ልምንታይ ሃም ልኾነ ኣይፈልጥይ፡፡ ኣብ ልኸድክዎ ኹሉ ሃምኡ ልስመዐኒ ተኾይኑለ ኣይፈልጥይ፣ ካብ ደገ ለይኾነስ ካብ ውሸጠይ ልተደጎለ ስለ ለሎ ተኾይኑ ኣይፈልጥይ።
ስራሕ ኣብ ልደልየሉ ግዜ/ወቕቲ ልሓደ፣ ኽልተ ወርሒ ኣብ ኣኽሱም ፀኒሐ ነይረ። ኣኅሱም ትትኣትው፣ ተይረኣኽዋ ነዊሕ ግዘ ሃም ልኾነኒ፣ ወይ ለለ ስባት ቃሕ ሃም ልበለኒ እንትነግሮም “ተመርዐ" ይብሉኒ። ወይለይ ምምርዓው ዶ ቐሊል ነገር ጌርምዎ?» ልነገሩ ቐሊል ነገርስባ ነይሩ፡፡ ቆልዑት ኣብቲ ሓዊ ዕድመ ትትበፅሑ ወለዲ የመራዕውዎም ነይርም፡፡ ስርሑ መሸኒት ደው ምባል ጥራሕ ተኾይኑ ስልጣነ የብቅዐላ። 
ልዙይ ልፈለጡ ጥንታውያን ወለዲ ልደቆም ብግዜ ብምምርዓው “ገዲም ላብ ስራሕ፣ መሸኒ ኣይትተነኻኽፋ” ይብልዎም፡፡


ልኣንስትዮ/ኣንሽቲ ይማርኹ እዮም ልልበሃሉ ነገራት ብሙልኦም ይሰምዖም እየ። ልኹሎም ለስማዕምዖም ብርእሱ ልተኣማመን ሰብ ሃምልማርኸይ እዩ። ሓቂ እዩ ለ! ብባዕሉ ለይተኣማመን ኣየንብረንይ።፡ ግን ለለ ባዶ ርአሱ ለበለ ልናገሮ ስለ ለይብሉ ፀጥ ኢሉ ፀግዑ ስለ ልሓዘ ዓርሰ እምነት ለለዎ ጌረን ክወስደኦ ይኽአላ እየን። ሓደ ሓዲኦም ትትረኣዩ ብዙሕ ልረኣዩ፣ ብዙሕ ልፈልጡ ልመስሉ፤ ለይኾንዎ ብምምሳሉም ጥራሕ ኹለን ኣዋልድ ትትሻመያሎም ትርኢ።፡ ብርግፅ ባዶ ርአሲ ምዃን ናይ ወረ ለይኾነስ ናይ ተግባር ሰብ ክትኾንለ ይገብረካ አዩ።


ሓደ ሓዲኡ ትትፈጥሮ ኣብ ገፁ ልንበብ ነገር ንኹሉ ነገር ልረኣየ፣ መስተውዓልትይ ጥበበኛታትይ ልመስላ ኣዕንቲ ብፍንጭኡ ብጉራይ ምዝጋይ ብላዕላይ ገፅ ሹኩዕ የብለሉ። እዚኦም ኣዕንቲ ሃም ልኸደነይ ጌሩ ኣፅብብ፣ ልተን ቕርሚ ዓይኑ ለለ ሓፍ ኣቢሉ ብዑምቆት ልተመሰጠ መሲሉ ልተን ኣዋልድ ትትሪአን ክወስደን ላብ ልኽእለሉ ቦታ ምሕባር ጥራሕ እዩ ልቐርየን፡፡ ልሃማይ ልበለ ለለ ቑርሲ ልተኽልኸለ በኻዪ ህፃን ልመስል ገፅ ይህቦ ፡፡ እሞ ትትሪአን ላብ ኻሊእ ገፅ ክጥምታ ይገብረን፡፡ ገፀይ እዩ ምንም ክገብሮ ኣይኽእልይ፡፡


ኣብ ኣዋልድ ልምልከት ትትንናገር “ልዝብኢ ተምለጥኹዎ ልኣርጊ ተፀጊዕኻ አዩ“ በለኒ ሓደ ብሰንኪ ስጋዊ ምኽንያት ልቱ ናይ ክህነት ዓለም ሓዲጉ ላብ ንግዲ ልኣተወ ሰብ።፡ ካብ ኹሉም ልተፈለየ መልሲ ነይሩ ልሃበኒ። ሃም ኻልኦት ዓርሰ ምትእምማን የበለንይ፤ ኣዚሩ ብኻሊእ ኣንፈት ….


“ቐዳማይ …” 


" እሺ ሰላማዊት...”


"ቐዳማይ!" ትብል ሰላማዊት፡፡


ኻልኦትኹም ኸ፡፣ “ቐዳማይ ... ቐዳማይ ...”


ኢዶም ሓፍ ተበሉስ ኣብ ኹርናዕ ኢዱ ቾክ ተለምጡጡ እኒሆ።


ሳልሳይ ሃም ልኾና ተፀወየና ንስሕቕ፡፡ ልሰሓቕና ኹለና ምስ ዓበና ሳልሳይ ዓለም አንታይ ሃም ልኾነ ንርዳእ። ድንቁርና፣ ሕማም፣ ጥሜት፣ ዕግርግር፣ ኩናት፣ ጎንጺ፣ ዓመፅ፣ ስራሕ ምስኣን፣ ለበዳ፣ ዘርኣዊነት፣ ድኽነት፣ ሕሾት፣ ምግላል፣ ናፋቓይነት፣ ላዕለዋይነት፣ ኣነ ይፈልጠልኻ፣ ኣነ ይሕሸካ፣ ጭቆና፣ ታሪኽ ምዝባዕ፣ ሕጊ ምጥሓስ ... ልዙይ ኹሉ ንወርስ፡፡ ወሪስና፡ ከይቀየርና ላብ ልቕፅል ብጊደና ነውርስ፡፡


ማስርነት፣ ኣፍልጦ ምሃብ፣ ብለይ መኽበሪ ሕጊ ኣገዳይነት ሕጊ ምኽባር ልበሉ ኣይፍለጡይ፡። ልዚኦም ተቐቢሉ ልወለዶ ካብ ምቕያር ልባዕልስኻ ኣሕሊፍኻ ብምሃብ፤ ብኸቢድ ፀልማት በዓቲ ሞት ሓሊፍካ ብርሃን ካልኦት ምግናይ ይቋመቱ። ካብ በላሕቲ ኣስናን ሞት  ኣምሊጦም ናይ ካልኦት ስልጣነ ኣብ ለለዎ ዓለም ተበፂሖም ተይፈተዉ ናይ ግድን ሃም እሊ፡ ማዕርነት፣ ኣፍልጦ ምሃብ፣ ልሕሊናኻ ኢልኻ ሕጊ ምኽባር ልበሉ ክቕበሉይ ክለምዱይ ይግበሩ፡።


ዋላ ናይ ሰብ ምስ ተቐበሉ ግና ዙ ስምዒት ኣልቦነት ወይ ጎዶሎነት  ኣይፍለዮምይ፡፡ ልባዕሉ ለይተቐበለ ወትሮ ጎዶሎነት ክስምዖ ግድን እዩ። ልዚ ጎደሎ ልመልእዎ ካብ ኻልኦት ስልጣነታት ካብ ልተኻፈልዎ ሃፍቲ  ተጠቒሞም ሓዲጎምዎ ልመፁዋ ዓዶም ውሽጢ ኩናት ኣዋጅ ክእወጅ ጎስጓስ መግበሪ ይገብርዎ፡፡ ኣብዙ ሳልሳይ ዓለም ልተረፈ፣ ናታቶም ….



"እሺ፡ እስኻ ኸ - ክትፍቀር ዲኻ እትደሊ ከተፍቅር?" ኢላ ጠይቓቶ፡፡


ናይዙ ሕቶ ጥቕሚ የተረደኦይ ነይሩ፤ ታይ ሃም ልምልስ ትትደናገር ልኣየ እኹል መልሲ እዩ ነይሩ፤ ኣዋልድ ንደመ ነፍሰን ልቐረባ እየን። ፀኒሑ ግና “ክልቲኡ” ኢሉ መሊሱላ።


“ኣይ፤ ሐዲኡ ምምራፅ ግድን ተልኾን ኸ?” ኢላቶ፤ ልብሎ ክትሰምዕ እምበይ ገዲም መልሱ ኣይትደልዮይ ነይራ፡።፡


ኣፍቂረ እንድሕር ለይተፈቒረ ታይ ክዓብሰለይ ኢሉ ሓሲቡ፤ “ክፍተው እየ ልደሊ" ኢሉ መሊሱላ። ልጠርጠረቶ መልሲ እዩ ነይሩ፡፡ ኣይተፈለጦይ እምበይ ድሕሪ ዙ ልእኡ ቦታ የነበራይ። ኸዚ ትትዝከር እዩ ናዙ መልሲ ጣጣለ ልተርኣዮ። ናማን ተልፎትዋ ነይረ እኮ 'ከፍቅር እየ ልደሊ' ኢለ ክምልሰላ ነይረ እየ፤ ኣየፍቅራይ ነይረ ማለት ድዩ ኢሉ ልባዕሉ ጠይቁ ላብ ጥርጣርኡ ተመሊሱ፡።፡


እሳ ልኽትኸፍል ግርማይ ብምፍቃዱ እቲ ኣተኣናጋዲ ተናዲዱ - ትተዋግዑ ኣብ ልሪኦም ግዘ ብፍቕራ ጥዋዕ ኢሉ እኒሆ ላበለ እዩ  ልሓስብ ልነበረ - ብቱ ከይተፅሓፈ ሕገ ደንቢ መሰረት ለለ ለፍቀረ ወዲ ብፍፁም ለፍቀራ ክትኸፍል ከፈቅድ ኣይግበኦይ - ብፍፁም።፡
“ካርዲ እኒሀናዶ የበልኻይ ትሕሽዊ ኢኺ ማለት እዩ በቃ ኣይኣምነካይ” ኢልዋ፡፡ 


ፍሸኸ ኢላ፣ “ንቫለንታይንማ ታይ ሓሲብኻ?” ላበለት ካብ ምሕታት ልባዕላ ክትዓግት የኸኣለትይ፡፡ ምስ ዙ ኹሉ ወግዒ ፍቕሪ ደኣ ቫለንታይን ሃመይ ኣቢላ ክትዘሎ..።


“ሓንቲት ቆልዓ እኒሃ ክጥይቓ እየ" ኢሉ መሊሱላ - ብውሽጡ እሳ ቫለንታይኑ ትትኾን ላተርኣዮ፣ ዕምበባ ትትህባ፣ ብሽምዓ ተዓጂቦም ወይኒ ላጠዓዓሙ ትትጫወቱ ይረአዮ ነይሩ፡፡


ኸዚ ትርጉም ፍቕሪ ቐሊሉ እኒሆ፣ ፍቕሪ ልተሓላለኸ ክልሰ ሓሳብ የኾነይ፣ ፍቕሪ ሃም ተውህቦ እዩ፣ ለለዎ እዩ ልፈልጦ።፡ ኣፍቂሮም ምስ ለይፈልጡ ሰባት ብዛዕባ ፍቕሪ ምውጋዕ ማለት ሰሚዖምዎ ብለይፈልጡ ቋንቋ ምንጋር ማለት እዩ - ምንም ክረኣዮም ኣይኽእልይ፡፡ ዓለም ለለ ሰባት ልቋንቋ ፍቕሪ ከይርድኡ ገይራ እያ እተንብሮም - ናዮም ልበሃል ነገር ክውንኑ፣ ናዮም ልኾነ ነገር በሊፁ ክረአ ክምነዩ፣ ናዮም ብልብልዎ ነገር ተሓፂሮም ክነብሩ እያ ልትገብሮም፡፡ ፍቕሪ ለለ ናዙይ ኣንፃር እዩ - ፍቕሪ ልዚ ቤት ማእሰርቲ ናተይነት ኣፍሪሱ ምስ ፍቕርኻ ሓደ ልገብር እዩ፡፡ ናተይነት ሒዝኻ ምስ ፍቕሪ ምኳን ኣይከኣልይ፡፡ ፍቕሪ ተትህልወካ ኻሊእ ለየድልየካ ነገር ኣይህልውይ፡፡ ብዛዕባ ፍቕሪ ምስ ማንም ምክታዕ ኣየድልይ፣ ልማንም ከእምን ከስዕር የብሉይ፡፡ ፍቕሪ ሃንደበት ዝግለፅ እምበይ ልትመሃር ወይ ፅዒርኻ እተግንዮ የኾነይ።


ትትብልለ ሃም ለይሕሽውሎ ርግፀኛ እዩ፡፡ ልግዛቸው ግና ሰብ ፎቲየ ትትብል ልዓርሱ ይሕሽው ሃም ለሎ እዩ ልኣምን። ስለዚ  ልግዛቸው ሕቶ ልኾና እዚ ሕሾት ለይፈትው ግርማይ ሃመይ ኢሉ ንዓርሱ ሃምዙይ ሕሾት ሓቂ እዩ ኢሉ ከእምን ሃም ልኽኣለ እዩ፡፡


“ልምንታይ ለይትጋነዩ  ትትብለካ ማ የፍቅራ እምበይ ኣይፈትዋይ' ትብል እንዶ የነበርኻን? ክፀልኣለ ይኽእል እየ ትብልዶ የነበርኻን? ኣእምሮ ወዲ ሰብ የመና መጋገዩ ቦታ እዩ ትብልዶ የነበርኻን?" ኢሉ ልቱ ናይ ሎሚ ርግፀኝነቱ ከፍትኖ ፅዒረ፡፡


“እሱ ኣብ ናስንፍና፣ ኣብ ናይ ክሕደት ዘመነይ ልበልክዎ እዩ" ኢሉ እግሩ ላብ ልመረሖ ላተጉዓዘ ካብ 4 ኪሎ ላብ ማእኸል ፒያሳ ሃም ልበፅሐ ተፈሊጥዎ። “ኸዚ ይብለካ ለኹ መምለጢት የላይ፣ ተታሒዘ እየ" ኢልዎ፡፡


ምስ ግዛቸው ወግዑ ምስ ወደአ ምስ ታሕጓሱ ተረኛ ታክሲ ተሳፊሩ ልገዝኡ ኸይዱ፡፡ እንኳዕ እኳ ታሕጓሰይ ተወሳኺ ሒሳብ ለየኽፍል ኾነ ኢሉ ሓሲቡ ፍሽኽ ኢሉ፡፡ ኣብ ድሕሪት ወንበር ብኢድ ምዝጋ/የማን ልበይኑ ኮፍ ኢሉ ፍሽኽ ትትብል ብደገ ሰባት እላፀወዐ ልረኣዮ ሓጋዚ ሹፌር፣ ኣብ ጥቕኡ ልልነበረ ኻሊእ ሓጋዚ፣ “ረኣዮ ጥዑይ ይመስል ልበይኑ ይስሕቕ እሎ፤ ሰብ ኹሉ ዓቢዱ እኮ እዩ" ኢልዎ፡፡





ሰባት ሚስጥር ልኾነ ነገር የለይ ትብል ሱዛን ሶታንግ ሪአኻዮ ዶ?" ኢልዎ፡፡


“"ቡኮውስኪ ልፍቕሪ ካብ ገሃነም ልመፀ ኸልቢ እዩ ይብሎ" ኢሉ ግርማይ ተሰሓሒቐም፡፡ ልሓለፋ ቁሩብ መዓልትታት ግርማይ ልኾኖ ነገራት ኣብ ግምት ተኣቲዮም እዚ ፍታሕ እዚ ተኣማናይነት ለለዎ ይመስል፤ ልዚ ፍታሕ ብሰሓቕ ኣፋኒዮምዎ፡፡


“አምብሮስ ቢርስ ለለ ፍቕሪ ብሓዳር ልፍወስ ዕብዳን እዩ ይብሉ” ኢሉ ግዛቸው፤ ካሊእ ሰሓቕ ተለዋዊጦም፡፡


“በርትራንድ ራስል ለለ ካብ ጥንቃቐታት ኹሉ ብፍቕሪ ጥንቃቐ ምግባር ፀረ ታሕጓስ እዩ ይብሎ" ኢሉ ግርማይ፤ የተረደኦይ፣ ጥንቃቐ ተልገብር ልህያብ ኣይመደንገፅኹዋን ነይረ ኢሉ እዩ ይሓስብ ልነበረ፡፡ በርትራንድ ልበለሉ ግና ፍቕሪ ምስ ተጀመረ እዩ ነይሩ፡፡


“ዶስቶየቭስኪ ለለ ገሃነም ማለት ምፍቃር ለይምኽኣል እዩ ይብሎ" ኢሉ ግዛቸው መሊስሰ፡፡


"እዚ ዕቡድ ዳውኪንስ ለለ ልፍቕሪ ካብ ስምዒት ኣፋቲሑ ብመረዳእታ ከረጋገፅ ልኽእል ሃም ልኾነ ልወዱ ኣብ ልፀሓፎ ደብዳበ
ከረድኦ ይሓስብ እሎ" ኢሉ፤ “ሓዚነሉ ንወዱ" ኢልዎ ተሰሓሒቐም፡፡


“ታይ ግበር እዩ ልብሎ ለሎ!”" ኢሉ ግዛቸው ቅፅል ኣቢሉ፣ “ፓውሎ ኮልዮን ሪኢኻዮ ዶ ... ፍቕሪ ለይተገርሐ ሓይሊ እዩ፣
ክንቆፃፀሮ ተደሊና ከጥፈአና ይብሎ" ኢሉ፡፡


ቢራይ ልተፈላለዩ ደረስቲ ኣብ ፍቕሪ ኣመልኪቶም ልበልዎይ ሃምዚ የጠዓዕሙ ነይሮም። ግርማይ ብጊድኡ “ጄምስ ባልድዊን ፍቕሪ ሃም ንሓስቦ ጅማሮይ ፍፃመይ የብሉይ፣ ኩናት እዩ፣ ዕብየት እዩ ይብሉ። እንኳዕ ….