ክልተ ዛንታታት


“በል ናብ ቱሪስት ሆቴል ኪድ፡፡ ኣብኡ ዘለዋ ቆናጁ እየን፡፡”
"እሺ፡፡”


መላኩ ይበሃል ጨሓም እዩ፡፡ “ከማይ ኣጉል ጨሓማይ ከይትኾን
ጭሕምኻ ምልፃይ ኣይተብዝሕ” ይብለኒ። ፀጉሩ ሉስሉስ አዩ፤ ዋላ
ጭሕሙ እውን፡፡ ንምንታይ ጨሓም ከምዝኾነ ዝህቦ ምኽንያቱ ሙሉእ
ንሙሉእ ብዘይጥርጥር ጌጋ እዩ። ጫት ይጥቀም እዩ። ኣዲኡ ጠብ
ዘሕደገቶ ብጫት ቀዩራ ይመስስኒ፡፡ ሃረር አንዳ ሰብ ጋሻ ኮይንካ
እንትትኸድ ስዋን ሕምባሻን ኣይኮነን ዝቐርበልካ፡፡ ጫትን ሉስሉስ
መስተን እዩ ዝቐርብ። እቶም ሓረስቶት ከይተረፋ ይቕሕሙ እዮም፣
ሲጋራ የትክኹ፣ ናይ ዓረብ ዲሽ ኣለዎም፡፡ (ዲሽ ሸዑ ከም ሎሚ
ኣይነበረን፤ ኣብ ከተማ እኳስ ብዙሕ ሰብ ኣይነበሮን።) ምቕሓም
ፅቡቕ ኣይመስስለኒን)፡፡ ኣይድግፎን፤ መድከማይ ልማድ እዩ፡፡


ሃረር እንትበፅሕ ካብቲ መውረዲ ታክሲ ከይረሓቕኹ እቲ
ዝተብሃልክዎ ቦታ ረኺበዮ። ንቐደም ግን ካሊእ ሆቴል ዓራት ክሕዝ
ወሲነ ቁሩብ ውርድ ኢለ ዓራት ሓዝኩ። ናብኡ ተመሊሰ ናብ ውሸጢ
ኣቲየ ኮፍ ኢለ ሓደ ጃምቦ ድራፍት ኣዚዘ መፂእለይ። ገፊሕ ገዛ እዩ፡፡
ብዘይካይ ካሊእ ተጠቃማይ ኣይነበረን፡፡ ገና ኣጋ ግዘ እዩ። ኮፍ ካብ
ምባለይ ከይፀንሓ እተን ናይቲ ገዛ ኣዋልድ በቲ ሓደ በሪ እናኣተዋ
ቁሩብ ኣብቲ ባልኮኒ ጠጠው ኢለን ነቲ ባር ማን እናዋጋዓ መሊሰን
ብኻሊእ በሪ ይወፃ፡፡ ሓንቲ ቆንጆ ምስ ሓደ ቀጢን ሰብ ተተሓሒዞም
በቲ ናብ ዉሽጢ መሕለፊ ዘሎ በሪ ኣቲዮም። ብዙሕ ከይፀንሑ
ስረኦም እናመዓራረዩ ተመሊሶም መፂኦም፡፡ ኣብ ናይ ቀልዲ ፊልሚ
ዘለኻ እዩ ዝመስል፡፡


እተን ኣዋልድ ናይ ብሓቂ ፅቡቓት እየን። ሓደ ድራፍት ወሲኸ ዓይነይ
ሓንቲ ነዋሕ፣ ቀጣን፣ ቀያሕን ቆንጆ ቅርፂን ኣብ ዘለዋ ጓል ዓሪፋ፡፡ ጓል
ኣንስተይቲ ብታይት ኮይና (ትሕቲ ቀሚሽ ዝግበር ናይ ውሸጢ ስረ ደገ


18ክልተ ዛንታታት


ድሕሪ እቲ ዘመነ ሃይለሥላሴ እዛ ሃገር ኣብ ከቢድ ድቃስ ዝኣተወት
እዩ ዝመስል ዝነበረ። ሽዑ ዝኣተዉ መፃሕፍቲ ነገድቲ ካብ ሰብ ኢድ
እንትገዝእዎም ወይ ድማ ላይብረሪታት ከወግድዎም ብጨረታ
እንትሸጥዎም ረኺቦም ንዓማዊሎም የመሓላልፍዎም። ሎሚ ግን
መፃሕፍቲ ኣምሓርኛ ዳግም ውልደት ረኺቦም እቶም ነገድቲ
መሕተምቲ ኮይኖም ናይ መደብሮም መደርደሪ ካብ ዝኣረጉ መፃሕፍቲ
ኣፅሪዮም ሓደሽቲ ስራሕቲ እናመልእዎም እዮም፡፡ ናይቶም ነገድቲ ናይ
ምንባብ ልምዲ ግና ከም ናይ ሳይበሪያ ኩነታት ኣየር ወትሩ ትሕቲ ዜሮ
ዲግሪ እዩ፡፡ ሎሚ ሎሚ ናይ ሓፀርቲ ፅሑፋት እክብካብ ዝኾኑ
መፃሕፍቲ እንተንብቡ ክረኣዩ ይኽእሉ እዮም። “ዴርቶጋዳ" ዝብል
ልቢ ወለድ ኣምሓርኛ ምስ ተሓተመ ኩሉ መንበባይ ኮይኑ ኣሎ። ንባብ
እንተተባሂሉ፡፡ እዚ መፅሓፍ እዚ ግን ደረጅኡ ከም ድላዩ ይኹን ንስነ
ፀሑፍ ኣምሓርኛ ብምብርባር ፈላማይ እጃም ኣለዎ፡፡ በዚ ደረጃ እዩ
ዘሎ መንበባይ ኣዲስ ኣበባ


ናይ ቀደም ዓሚለይ የሕጉስኒ ነይሩ፤ ብዛዕባ ሩሲያ፣ ኣውሮፓ፣ ኣሜሪካ
ደረስቲ ነውግዕ፤ ነውግዕ እሞ ድሌተይ ክኸውን ዝኸእል እናገመተ
ክገዝእ ይገብረኒ፡፡


“መንበባይን ገዝኡ ወሲዱ ዝድርድርን ይፈልጥ እየ ግዲ የብልካን
ውስዶ እሞ ክጠቕመካ እዩ ሓዞ” እናበለ ሓደ ዓብዪ መፅሓፍ
የትሕዘኒ። ከይገድፎ ነቲ ዋጋ የውርደለይ። ናይ መንግስቲ ደጋፋይ
ኣይኮነን። ብፓለቲካ ከጥምቐኒ ሞኪሩ ኣይከኣለን።፡ ኣነ ፓለቲካ ከም
ዘይምቸወኒ ይነግሮ፡፡ “ገና ኣይነቕሐን” ኢሉስ ገዲፋኒ። ሓንቲት መዓልቲ
እውን ሕማቕ ቀልዲ ተቐላሊድኒ ኣይፈልጥን። ብስብእናይ፣ ከም
መንበባይ ዓሚሉ፣ ጥራሕ እዩ ዝሪአኒ። ስራሕቲ ኣምሓርኛ እንትነግሱ
ነታ ድንኳኑ ኣካሪዩ ጠፊኡ። ናይ ሎሚ ነገድቲ ቀልዶም ኩሉ ብሄርን
ፖለቲካን ተኮር፤ ሃይማኖቶም ገንዘብ እዩ፡። ድላዩ ረሳሕ ስራሕ ይኹን
ክሽየጥ ክሳብ ዝኸኣለ የሕትምዎ፡፡ ደረጃ እቲ ስራሕ ዝበለፀ ብዝወረደ
ቁፅሪ ክዓ ኣብ ዕዳጋ ናይ ምዕዋት ዕድሉ ሓፍ ይብል። ዘይተሸጠ ኩሉ


37ክልተ ዛንታታት


ከም ዝተሃከዮ ዓብይ ሰብ ልስልስ ዝበለ ፍሸኽታ ሓዚሉ ነይሩ ንሰባት
ዝርኢ ዝነበረ። ኣካይዳይ ኩሉ ተቐዪሩ ርግዕ ዝበለ ኮይኑ፡። “እንታይ
ዘሽኹል ኣለኒ ካብ ገነት ምምፀአይ እኮ እዩ ! " ዝብል ይመስል ነይረ።


ድሕሪ እዚ ሳራን ኣነን ብዝተራኸብና ቑፅሪ ስራሕና ምልፋዕ ኮይኑ።
ንሳ ቃሕ እንትብላ ናባይ ትመፅእ፤ ኣነ ቃሕ እንትብለኒ ናብኣ ይኸድ።፡
ካብ ናተይ ገዛ ናታ ገዛ ዓራት ንመርፆ ነይርና፣ ግን ድማ ናተይ ገዛ
ንፀግዒ ዝበለት ስለ ዝኾነት ትመርፃ ነይራ።፡ ሞባይለይ 25 ቕርቪ
ይመልኣ እሞ ተነጋጊረ ተጠቂመ ከይወዳእኽዋ ወርሒ ይመልእ እሞ
እታ ሒሳብ ትቃፀለኒ ነይራ። ሕዚ ግን ምስ ሳራ እንትንደዋወልን
እንትንፀሓሓፍን እንተወሓደ ብወርሒ ኣርባዕተ ሻዕ ካርዲ ምምላእ
ጀሚረ፡፡ ሞባይለይ ዋና ስርሓ ገዲፋ ሒሳብ መስርሒ ኳልኩሌተር ኮይና
ነይራ፡፡


ድሕሪ ቁሩብ ግዘ ግን ከስልችወኒ ጀሚሩ፡፡ ትርጉም ስኢነሉ። ፆታዊ
ርክብ ስጋዊ ግዴታ ካብ ምኳን ዝሓለፈ ግደ ኣይነበሮን። ብዛዕባ ፆታዊ
ርክብ እናሓሰብኩ ዘጥፋእኽዎ ግዘ ኣጣዒስኒ፡።፡ እቶም ደርፍታት፣
ፊልምታት፣ መፃሕፍቲ ኩሉ ንፆታዊ ርክብ ሰማይ ሰቂሎምዎ ነይሮም፡፡
ካብ ፆታዊ ርክብ ዝረኸብክዎ ብሕታዊ ረብሓ ናይ ምግቢ ድሌተይ
ምውሳኹ ጥራሕ እዩ፡፡ ካብዚ ወፃኢ ዝበለፀ ብዝገበርካዮ ቁፅሪ ዝበለፀ
ዘድልየካ ኣሳራይ ሰንሰለት ኮይኑኒ፡፡ ከም ዝኾነ ዘፅልእ ልማድ ነገር ...።
ዘይደኽማ ካዓ፡፡ እዞም ኹላይ ደረፍቲ ዳርጋ ጥራሕ ዝባነን ከረአያ
ብዝገበርወን ቆናጁ ተዓጂቦም ዝደርፋ ዝነበሩ ለካ ኣብ ምድሪ ካብ
ዘሎ ዕሽነት ንምኽሳብ ነይሩ እምበር ናይማን ትርጉም ዘለዎ ነገር ኮይኑ
ኣይኮነን። እዞም ኹላይ መላለዪ ምልክታት ብቆናጁ ዝዕጀብ ዝነበረ
ካብ ዓያሹ ንምኽሳብ ነይሩ፡፡ ዓለም ንኽንደይ ነገር እያ ክትሕሽወኒ?
ከምዚ እውን እናሓሰብኹ ካዓ ሳራ ተድልየኒ! ናይማኖም ክኸስቡልና


72ክልተ ዛንታታት


24


እሞ ካዓ ሃይማኖተኛታት ኢና። እቲ ካሊአ ዓለም ብግልፂ ክፋእ
መምለኻይ ምኳኑ ኣፍሊጡ እዩ ናይ ገሃነም ትኬት ዝቖርፅ፤ ናትና
ዕሽነት ዝፍለ እናፀለና መንገዲ ገሃነም ምስዓብና እዩ፡፡


እንትሓስቦ ሃይማኖተኛ ኮይና ንኢ -ኣመንቲ ኣምሪርና እንፀልኦም ካብ
ናትና ምስሉይ ሃይማኖተኝነት ብተፃራሪ ጠጠው ኢሎም ከማና ምንባር
ምኽኣሎም ይመስለኒ፡፡ ኢ-ኣመንቲ ንሃይማናኖተኛታት ንፀልእ ኢና
እንተበሉ ኣየግርመለይን ምኽንያቱ ካዓ ኣብ ጎደና ፍቕሪ ኢና
ኣይበሉን፤ ኢና እንተበሉ እውን ኣይቕበሎምን፤ ኢ -ኣማኒነት
ምኽንያታዊነት እዩ፤ ፍቕሪ ድማ ምስ ምኽንያታዊነት ኣንዊሓ
ኣይትጋዓዝን። ኢ -ኣማንያን ንህሊንኦም  ተገዛእቲ እንትኾኑ፤
ንዝኹርኩረና ሕሊናና መለሳለሲ ደራዛይ ንዝገበርናዮ ሃይማኖት
እናተገዛእና፤ ንሳቶም ንሕጊን ፍቕሪን ዝበለፀ ተገዛእቲ ኮይኖም
እንትንረኽቦም እዩ ዘደንቐኒ፡፡ ስምዒታዊነት ንዝገዝአና ንሕና ስጋውያን
ሰባት ንሕና ግና ኣብዚ ደረጃ ተገዛኣይነት ሕሊናን ፍቕሪን ምብፃሕ
ቀሊል ኣይኮነን፡፡ ሃይማኖተኛ ካብኦም ሒሹ ክንዲ ዝርከብ ይትሕት።
ሃይማኖት፣ ሕቶ ህሊና ከይስመዐሉ፣ ዕረፍቲ ዝውሰደሉ ኣማራፂ
መሲሉ፡


ንነገሩ ክፋእ ንምዃን ነቲ ሰናይ ምርዳእ ዘድሊ ይመስለኒ፡።፡ ኢ-
ኣማንያን ስናይ ብዘይምፍላጥ ክፍኣት ዝተፀምበሩ ከኾኑ ይኽእሉ፡፡


82ክልተ ዛንታታት


ክትገብር ኣይከኣልን። ንኹሉ ነገር ብናይ ዓርሶም ፖለቲካዊ ኣረዳደኣን
ዕላማን ዝምዝኑ ማሕበረሰባት ምስ ተፈጥሩ፦ ጉጅለ እምበር ግለሰብ
ቦታ ኣይህልዎን፤ ፕሮፖጋንዳ እምበር ጥበብ ቦታ ኣይህልዎን፤ ዝምቹ
ዘረባ እምበር ሓቂ ቦታ ኣይህልዎን። ቦታ ስኢኖም ማለት ግን ህልውና
የብሉምን ማለት ኣይኮነን። ኣብቲ ምሽኪናይ ልቦና ይንቡግቦጉ እዮም፡፡
ቦታ ምንሳእ ካዓ ናይ ደካማታትን ተሸነፍትን ሕርያ እዩ፡፡


ሃገር እንተፈረሰት እውን ሓንቲ ኸብዲ እትመልእ ናይ ትርጉም ስራሕ
ኣይትፈርስን። ጉጅለኻ እዩ ናብ ዝተብሃልካዮ ትድፋእ። ዝውረስ
መሬት ኾነ ህንፃ የብለይን። ዝተውሃበኒ፣ ዝስእና የብለይን። ዲዮጋን
ዜጋ ዓለም እየ፤ ናይ ማንም ጉጀለ ኣካል ኣይኮንኩን እናበለ ኣብ
ኣደባባይ ዝተደርበየ ገንኢ ውሸጢ ምስ ናይ ጎደና ከልብታት ይነብር
ነይሩ።፡ ድኽነት እናዘመረ እንትነብር ናይ ባሕሪ ሸፋቱ ረኺቦምዎ፣
ሒዞም ብባርነት ሸይጦምዎ፡፡ ህይወት ሸምጣጢት (ኣይሮኒክ) እያ፡፡
ሃፍትን ክብርን እንተሕስር ዝነበረ ሰብ፣ ነዚ ክረኽቡ ዝሸፈቱ ረኺቦም
ብዝተፀየፎ ሃፍቲ ለዊጦም ሸይጦምዎ፡፡ አብ ዝተሸጦ ኸይዱ ደቀ
መዝሙር ኣፍሪዩ፡፡ ድኻ ምንም ኣይኸውንን፡፡ ናትኪ እየ ዝበላ ዓለም
ሸይጣቶ ዕርፍ !


ዋላ ብኣንፃሩ አውን ለውጢ ኣይምሃለዎን፡።፡ ናተይ ኢኺ ኢሉ
ዝተጎጀለላ ኣቴንስ፤ ዋላ እንተተጋገኺ ናተይ ኢኺ ንሕግታትኺ
ከኽብር እየ ዝበላ ኣቴንስ እውን ንሶቅራጦስ ብመርዚ ንኽቕተል
ፈሪዳትሉ ተቐቢልዋ ሞይቱ፡፡


እዚ እዩ እምበኣር፤ መሳኺን በሊዓ ዘይትፀግብ ዓለም፤ ጨካናት
ኣይትስእንን። ህይወት እውን በቱ ዝመርር ሽምጠጣኣ ካብ ምምሃር
ኣይትቦክርን።


108ክልተ ዛንታታት


ወሲዱ ከይዱ፡፡ ምስ ኸደ፣ ኣብ ውጥረት ዘሎ ግርማይ፣ ተመሊሱ
ብዛዕባ ጥዕና ምሕታት እንተብዝሕ፣ ከም ዝግስፅ ሰብ፣ “ኣይ!
ሰላምታ ኣይተብዝሕ ! ” ኢላ ስሒቓ፡፡


ምድንጋሩ ክጋደድ ዝገበሮ ድምፃ እንትሰምዕ እዩ ነይሩ፣ ድምፃ
እንትሰምዖ ፍሉይ ስምዒት ነይሩ ዝፈጠረሉ። ፍልይ ዝበለ ድምፂ እዩ
ነይሩ፡፡ ፍሽኽ ኢሉ ኣቓልብኡ ክእክብ እናፈተነ፣ “ኣይ ድምፅኺ እኮ
እዩ. ሓንቲት ቀደም ኣብ ናይ ቆልዑት መደብ ይሰምዖ ናይ ዝነበረት
ጋዜጠኛ እዩ ድምፅኺ ... ደስ እዩ ዝብለኒ ነይሩ.። ብጣዕሚ እዩ ደስ
ዝብል...” ኢልዋ፡፡


“"እወ፣ ኣውሪና ኣይንፈልጥን ሓቀይ ዶ?”" ኢላቶ፤ በቲ መስትያት
ይኣቲ ዝነበረ ብርሃን ኣብኣ ነይሩ ዝዓርፍ፤ ንዑዑ ብድሕሪቱ እዩ
ነይሩ፡፡


"እወ" ኢሉ መሊሱላ፡። ብውሽጡ ከሳብ ሎሚ ከምዚ
ብዘይምፅዋቶም ብዕድሉ ከሓዝን ጀሚሩ፡፡


"ኢንተርቪው ኣብ ዝገበርካ ግዘ ነይሩ ንመጀመርታ ግዘ
ዝሰማዕኹኻ፡፡”


“"ዉዉዉይ ኣብ ሬዲዮ እኮ እንትዛረብ ድምፀይ ናይ ዳዊት ተምሃራይ
እዩ ዝመስል።“


“እንታይ እሞ ፀገም ኣለም …?”


“ምንም ኣይ ንነገሩ ሰብ ናይ ባዕሉ ድምፂ ንመጀመርታ ግዘ እንትሰምዕ
ኣይፈትዎን እዩ ይበሃል እዩ…።”


ከምዚ እናበሉ ዝበለፀ እናተፃወቱ እንትኸዱ ግርማይ ሙሉእ ንሙሉእ
ካብቲ መጀመርታ ዝነበሮ ጥርጣረን ፍርሕን ወፂኡ መሊኡ ኢዱ ሂቡ


192ክልተ ዛንታታት


ረሃፅ ጥራሕ እየን ነይረን። ቅድሚ ምፍንድኡ ዝኾነ ነገር ክገብር ኣለዎ
- ምስ ሰብ ክዛረብ ኣለዎ …።


 


ስልኩ ካብ ጁብኡ ኣውፂኡ፣ ድሕሪ ናይ ህያብ ቁፅሪ ቀዲሙ ናብ
ዝተርኣዮ ስልኪ፣ ደዊሉ ... “ኣልዕሎ፣ ኣልዕሎ...” እናበለ ክፅበ
ጀሚሩ፡፡


ገዛኢ ድሕሪ ሰዓት ንዘቕርቦ መደባት ለይቲ እዩ እናንበበን እናፀሓፈን
ዝሓድር፣ ሕዚ ስልኩ እንትትፅውዕ ድቃሱ መሊኡ ኣይወደአን ነይሩ፤
እናተንበጣለዐ ናይ ግድን ኮይንዎ መን ከም ዝደወለሉ ከይፈለጠ
ኣልዒሉ “ሄሎ” ኢሉ ናይ ግዱ መሊስሉ፡፡


“ሄሎ ገዛኢ፣ ሄሎ… ይስማዕ ኣሎ ዶ“
“"ሄሎ መን ኢኻ? እንታይ እዩ?”


“አይተሳእኻን? ቀስቂሰካ? ሰብ ኣብ ናይ ታሕጓስ ኣፅናፈ ሰማይ
በፂሑ ኣሎ ንስኻ ገና ኣብ ፍርቂ ሞት ኢኻ ዘለኻ!"


ገዛኢ ቁም ነገር ዘይብሉ ማንም ካብ ድቃሱ ከልዕሎ ኣይደልን፤ እንታይ
እዩ ዝብለኒ ዘሎ ኢሉ፣ መን ከም ዝኾነ ክርኢ ስልኩ ካብ እዝኑ
ኣልዒሉ ክሪኦ እንትሙክር ተዓፂይዎ፡፡ ከም ዝተቋረፆ እንትፈልጥ ነታ
ስልኪ ደብሪዩ ዓወፅወፅ እናበለ ናብ ድቃሱ ተመሊሱ፡፡


ከም ዝተቛረፀ ዘይፈለጠ ግርማይ ምዝራቡ ቐፂሉ ፍቕሩ ከእውጅ
ጀሚሩ፣ “ስሚዕኻኒ ዶ... ኣብ መወዳእታ ከም ዘፍቀርኩ ርግፀኛ ኮይነ
ኣለኹ፣ ኣፍቂረ እየ! ይስመዐካ ኣሎ ዶ…?" ኢሉ ስልኩ እንትርኢ
እቲ ፃውዒት ከም ዝተቛረፀ ተረዲእዎ፡፡ ነዚ ዝመስል ተኣምራት
ንዝተመልአ ህይወት ብድቃስ ንዘሕልፎ ዘሎ መሓዝኡ ሓዚንሉ፡፡


197ክልተ ዛንታታት


ገዛ ኣቲዩ ስልኩ እንትርኢ “የቐነየለይ" ዝብል መልእኽታ ሪእይዎ፤
ዘመስግና ንሱ ከም ዝኾነ መሊስላ።


ብዛዕባ እቲ ዝረኣዮ ነጊርዋ ከኾን ይኽአል እዩ፣ ብዛዕባ እቲ ሕዚ
ዝስመዖ ዘሎ ግና ኣይነገራን።፡ ንሳ እንተኾነት እትፈልጦ ነገር ንራኸብ
እንትትብሎ ሰጋእ መጋእ እናበለ ዝፀንሐን ቅድሚ ትሸዓንተ ዓመት
ተሪእኽኒ ኔርኪ ዝብሎን ጥራሕ እዩ፡፡ ንሳ ብኣካል ተራኺቦም ክፃወቱ
ዝደለየት ነገራት ብኣካል እንትኾኑ ከም ዝሕሹ ስለ እትፈልጥ እምበር
ከምኡ ካሊእ ዕላማ ኣይነበራን - ዋላ ብርሑቕ ይኹን እምበር ዓርኪ
ኣለዋ እዩ። ምሸት፣ ምሽት ምስ ዓርካ ኦንላይን ከይተፀሓሓፋ
ኣይሓድሩን፡፡ ምስ ግርማይ ዘሎ ነገር ኩሉ ብግልፂ እያ እትነግሮ፡፡
ክልቲኦም ስለ ዝፈልጥዎ ከምዚ ዓይነት ነገር ከምፅእ እዩ ኢሎም
ፍፁም ኣይገመትዎን ነይሮም፡፡


ብኣካል ተራኺቦም ምስ ተፃወቱ ግና ህያብ እውን ዘይሓሰበቶ፣ ቀደም
ዝረሰዐቶ፣ እንትትሪኦ ይስመዓ ዝነበረ ስምዒት ክስመዓ ጌርዋ እዩ -
ነዚ ንዓርካ እትነግሮ ኣይኮነን። ኣግራሞት ከም ዝፈጠረላ ጥራሕ እያ
ዝነገረቶ።


ግርማይ ሕዚ ዝስመዖ ስምዒት ግዘ ከየጥፈአ ግልፂ ገይሩ ክነግራ ከም
ዘለዎ ተገንዚብዎ እዩ፣ እቲ ፍቕሩ ካዓ፣ ሕቶታት ኣብ ርእሱ
ምምልላስ ቀኒሱ፣ ብነፃነት ልቦንኡ ናብ ዝመርሖ ክኽተል ጥንካረ
ሂብዎ ኣሎ፡፡ ልክዕ ነዓዓ እንትዝክር ኣበይ ከም ዘሎ እዩ ዝርስዖ። ኩሉ
ጠፊኡ ገፃ ጥራሕ እዩ ህይወት ዝህልዎ፡፡


ግርማይ ነቲ ዝጀመሮ ናይ ኪርክጋርድ መፅሓፍ እናንበበ ምስቲ ዝስመዖ
ስምዒት እናነፃፀረ ይሙግቶ ነይሩ። ኪርክጋርድ፣ ንዓርሱ ብትኽክል




ደበና መጋቢት ኣብ ሰማይ ኣዲስ ኣበባ ነጊሱ ነታ ከተማ ብዘይውዳእ
ማይ ክሓፅባ ካብ ዝጅምር ቀኒዩ ኣሎ፡። ከምዚ እንትቖርር ኣዋልድ
ኣዲስ ኣበባ ሓቢአን ዘቐነየኦም መወዳእታ ዘይብሎም ዓይነታት ጃኬት
ደሪበን እየን ዝወፃ፣ ንዝኾነ ይኹን ነገር ዘየመላኽዓ ከይጥቀማ
ዝተፈጥራ እዩ ዝመስል - ፋሽን ኣብ ምኽዳነን ቁሪ ኣዲስ ኣበባ ፅልዋ
ከሕድር ኣይተኽኣሎን፡፡ ፀሓይ ይከላኸሉ ዝነበረ ፅላለን እውን ናብ ማይ
መፅለሊ እየን ዘሸጋግረኦ። ንተዓዛባይ ሕቶ ዝኾኖ ግና ብላዕሊ ከምዚ
ተሸፋፊነንን ፅላል ጌረንን እናተንቀሳቐሳ እግረን ግና፣ ገና ኣብ ጥቅምቲ
ካብ ዝነበሮ፣ ዘርአዮ ለውጢ ዘይብሉ ምኳኑ እዩ፡፡ እግሪ ዘይቖርሮ
እየን ዘምስለኦ። ንፋሽን ዝኽፈል መስዋእትነትን ነቲ ቁሪ
ዘይምንብርካኽን ምኳኑ እዩ፡፡


ምስ ህያብ ብኣካል ተራኺቦም ምስ ተፃወቱ፣ ዝበለቶ ኩሉ ዝሰምዓ
ዓይነት ከም ዝኾነ ገሚታ ኩነታቱ ኣግሪምላ ነይሩ። ሓሻዊ ምፍላይ
ኣይኣብያን፣ ሓሻዊ ሓሳቡ ተመቓቂሉ ስለ ዝዛረብ - ኣዘራርብኡ ፍሰቱ
ዘይሓለወ፣ ቃና ድምፁ ዝቀያየር፣ ከእምን ማሕላ ዘብዝሕ እዩ፡፡ ኣብ
ግርማይ እዚ ኣይረኸበትን፡፡ ግልፂ ዘይኮነ ሰብ ዓይኑ ካብ ዘዛርቦ ዘሎ
ሰብ ዓይኒ ከይነቐለ ምዝራብ ኣይኽእልን። ግርማይ ከይሓሰወ ግልፂ
ኮይኑ ምዝራቡ ኣሕጐስዋ እዩ፡፡ ድሕሪ ናይ መጀመርታ ርክቦም ዘርኣዮ
ምህፃፅ ግና ነዚ ርድኢታ ከትጠራጠሮ እዩ ዝገበራ፡፡ ጎበዝ ሓሳዊ
እንተኾነ ኸ? ሰብ ንዘፍቅሮ ሰብ ክንዲ ድላዩ ግልፂ ይኹን እምበር
ጠቢሩ ሒዙ እዩ ሚስጥራቱ ዘካፍል፡። ሚስጥራ ሰሚዑ፣ ፈተናታታ
መዚኑ ምስኣ ክማኸር እኳ ዕድል ንባዕሉ ኮነ ናዓዓ ኣይሃባን። ዕሽነቱ
ልክዕ ኣይነበሮን። ግርማይ ምንም ምርግጋዕ ዘይብሉ ኮይንዋ፡ ኣነ ሓቀይ
ተዛሪበ ኣለኹ ድላይኺ ኩኒ እንተኾይኑ ካዓ ኣለኒ ዝብሎ ዘሎ ፍቕሩ
ናበይ ኣቲዩ አዩ? መሊኣ ከይትኣምኖ እዚታት እዩ ሕቶ ዝኾና። ክንድ


203ክልተ ዛንታታት


ንህያብ ክፍተት ሂብካ፣ እመቤት ዕድል፣ ዕድልካ ክተቃንዐልካ ካብ
ምፅባይ ወፃኢ ካሊክ ኣማራፂ ኣይነበሮን። ከይትርስዖ ሓለሓሊፉ
ይፅሕፈላ እዩ - ከምቲ ናይ መጀመርታ ግና እናተፀሓሓፋ ኣይውዕሉን።
ክሳብ ዘይጠፋእኹን ተደላዪ ንኽኾን ነገራት እንተመዓራሪየን፣ ዕድል
ምሳይ ዘይትኾነሉ ምኽንያት ኣይህልውን ዝብል ተስፋ ሒዙ ንባዕሉ
የፅናዕንዕ ነይሩ። እንተቕለብልቦ ግና “ነዓይ ምንም ስምዒት ነይርኪ
ኣይፈልጥን?” ኢሉ ይሓታ። ብሓፂሩ “ኣይፈልጥን” ኢላ
መሊሳትሉ፡፡ እዚኣ ንምስመዓ ዝኸበደቶ መልሲ ነይራ። ክፍተት ሂበያ
ነገራት ከቕየሩ እዮም ዝበሎ ተስፍኡ ዘጥፈአት መልሲ ነይራ። ከምዚ
ከም ዝገበረ ንገዛኢ እንትነግገሮ ስሒቕዎ፡፡


“ንምንታይ ከምኡ ኢልካ ትሓታ? ዓርሰ እምነት ዘለዎ ወዲ ንጓል
ከምኡ ኢሉ ኣይሓትትን" ኢሉ እናሰሓቐ ገሲፅዎ፡፡ ብናይ ገዛኢ ስነ
ልቦናዊ መፅናዕቲ መሰረት ወዲ ንጓል ክመርሓ ኣለዎ፣ ርግፀኝነቱ
ከርእያ ኣለዎ፣ ወዲ ጥንኩር እምነት ክህልዎን ዝኣምኖ ክገብርን
እንተኾይኑ እምበር ናይዛ ጓል እምነት እውን ዝፅበ እንተኾይኑ
ትኣምኖ ጓል ሄዋን ኣይትህልውን፡፡


ምንም ስምዒት ከም ዘይነበራ ምስምዑ ንግርማይ ካብ ኩሉ ንላዕሊ
ዝኸፍአ ነገር ነይሩ - ምሸት ቁሩብ ብርሃን ክረአ ትገብር ዝነበረት
ወርሒ ሃንደበት ብደበና እንትትኽወል ምድሪ ከቢድ ፀልማት ከም
ዝወርራ ዝበለ መርድእ እዩ ኮይንዎ፡፡ ካልኣይ ዕድል ከህልወኒ ይኽእል
እዩ ዝብሎ ተስፍኡ እዩ ናብ ሓመድ ዝተደፍኦ፣ ተደፊኡ ረግረግ ኮይኑ
ከሓልፎ እንተረገፆ ናብ ውሽጢ ኣስጢሙ ከትርፎ ዝቃለሶ መርድእ
ኮይንዎ


208