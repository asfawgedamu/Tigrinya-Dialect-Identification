ሞባይል ስልኪ አውፂአ ነይረ። አሽዑ ብ 0911ይ ብ0913ይ ልጅምሩ ቑፅርታት ጥራይ እዮም ነይሮም። ልድውለሉ ልድውሉለይ ሰለ ለይብለይ ስልኪ ታይ ክዓብሰለይ ኢለ ልነዊሕ ግዜ ሰብ ስልኪ ሐዝ እናበለኒ ሸለል ኢለዮ ነይረ። ዋላ ሲም ካርድ ልምውፃእ ኽባር አይነበረይ። አነ እንተውፅእ 375 ብር እየ ኸፊለ አውፂአ።
"ክንድውለልኻ ኢና" ኢሎምኒ።ካብዙይ ልደሐር ካብአቶም ልሰማዕኹዎ ነገር የለይ። መስከረም ኾይኑ ናመፋለጢ ፖስተራቶም ፎቖድኡ ተለጢፋ ምስ ረአኹዎ ማንዴላ ሃም ልጭርሕ ሰብ ሐደ ኢዱ ጨቢጡ ልላዕሊ ሐፍ አቢሉ አብ ትሕቲኡ "ትምህርቲ ልነፃነት" ልብል ጭርሖ ተፃሒፋ ሪአዮ።


ኽልተ ዛንታታት 42


ታራ ዜጋ ታራ እዩ "ህይወቱ ከቕንዕ" እናተቓለሰ፣ልሂቅ ኢና ልብሉ ግና ብቱ ታራ ዜጋ ልክዕ ናቱ በዓል ቅኔ ኣውያት፣ ንብዓት ሃም ለይተረድኡ ብምሕላፍ፣ብደፈንኡ "ሐደ ኢና" ልስብከቶም "ልናባቢሎን መንድቕ ኬላ" መሰረት ኾይኖምዎ።


እዙይ ግጥሚ ውሽጠይ ተንኪፍዎ፣ልቲ መንድቕ አሻጊረ ምርአይ ኸቢዱኒ ነይሩ፣ እዚ በዓል ቅኔ ግና ንብዓተይ ሐቢሱለይ።
እንኳዕ ተፈጠርኻ ፀጋዬ፣እንኳዕ ብርዕኻ አልዓልኻ ፀጋዬ፣እንኳዕ ጠየቕኻ ፀጋዬ! ዳዕሮ ዓዲ ልኾኑ ዓበይቲ የለውናይ ይብሉ፣እቶም ለለው፣ልቶም ሓቂ ልተናገሩዎም ሰብ ስራሕ ግና ይሸፋፍንዎ፣ይሃድምዎ፣ልፈተውሎም ነገራቶም ጥራሕ እናመረፁ ይወስዱሎም።እንኳዕኳ ፀሐፍካልና!


"ኽልተ ዛንታታት " 48


ዓለም አብ ትሕቲ ቑፅፅር ለደምም ድንቁርና እያ። እንትንመሃር ዓለም እንትልወጥ ብናኹሉ ፃዕሪ ሃምልኾነ ይንገረና። ግን ለለ ልናኹሉ ፃዕሪ ዕንቅፋት ልኾነይ ስለ ግላዊ መፍትሒ ለድልዮይ ናግለሰባት ድንቁርና ልንገረና ነገር የለይ "ድንቁርና ተፈጥሮኦም እዩ ክበፅሕሉ እዮም" ተባሂልና ዶ ይኾን ለይነገሩና ልሐልፍዎ ፣ልክዕ ምትንፋስ ሃምለይነምህሮም?
ሓደ ሓዲኡ እዙይ ሸኽሚ እዙይ የደንግፆ እሞ፣ ልተጋነነ ዓፀፋዊ መልሲ እንትህብ ፣ልሕድሕድ ስጉምቲ ልዓርሱ ካብ ኹሉ ልቕድሚት ሐሲቡ ብምስራዕ ላፍቲ ናድንቁርና ረግረግ ተሃንዲዱ ይአትወሉ። ልቲ ተስዓራይነት ፣ሃምዙይ ሓቢሩ ብምርሳሕ፣ለምለጠ ይመስሎ።ኻሊእለ ላብ ተስፋ ምቑራፅ ብምዝንባል ልዓለም ክትርስዖ፣ክርስዓ ይሙክር።ሐደ ልገብሮም ብልሐዙዎ መንገዲ እንትቕፅሉ ኣብ መጨረሽታ ልቲ ልፀልእዎ ኽፍኣት ናምቕባል ብኡኡ ናምጉባጥይ ዕድሎም ሐደ ምዃኑ እዩ።
ዓለም ልኹሉ ላብ ኽፋእ መንገዳ እላሐወሰት ወይለ ተስፋ እላቑረፀት ሕማቕ ጌይራ ምስ ወደኣቶም መን ክበፅሐላ እዩ?
 
"ኽልተ ዛንታታት"-81


ዓምዲታትይ ስእልታትይ ልተመልኦ፣ደቂቕነትኻ ኽትሪኢ ለገድድ ነይሩ። እቶም መጋረጃታትቱ፣ ስእልታቱ፣መብራህቲታት፣ መዓዝኡ ካፍቲ ካብ ቑፅሪ ወፃኢ ለሎ፣ ህውከት ልበዝሖ ጎዳና ፍፁም ለይጋነ ተቓራኒ ነይሩ፣ካብዙይ ህውከት ልኽውል፣ዕረፍቲ ልህብ ድባብ ልታ ለፍቅራ ፀልዩላ-ድልየታ ክሰምረላ ፣ሕጉስቲ ክትኾን። ልባዕሉለ ፀሊዩ ፍቕሪ ክህቦ፣ከሪኦ...።


ልታ ክትጭነቕ ልወዓለት ልቡ ብፀሎት ክሕክማ፣ ጀመረ። አብዙይ ግዘ እዙይ ኣብ ዓይነ ሕሊኒኡ ለይሐሰቦ ምስሊ ክሪኢ ጀመረ። ኣዒንታ ግምት ፍቅሩ ልመስላ ቖልዓ ኽንዳአ ምስልኾኑ ተኣኪባ እንትትስሕቕ ተራእዩዎ።


ግርማይ ካብ ልተንበርከኾ ተላዒሉ፣ለይተፈለጦ ካብ ዓይኑ ልወፀ ንብዓት እናሐበሰ ብታሕጓስ ተመሊኡ ወፂኡ። ለጋጠሞ ነገር ክኣምን አይኸኣለይ።ፍቕሩ ኣብ ኢዱ ክትኣትው እያ።




ኽልተ ዛንታታት- 131


ፍቕሪ ትህልው ትኾን። ፍቕሪ ለይመለዓዓለሎም አይምሰልጠኑይ ነይሮም። 
ፍቕሪ ለይምዓቀቦም ካብ ለግነዩዎ ለጥፍእዎ ኽበዝሕ ነይሩ። መቸም ፍቕሪ ለይብሉ ፅባቐ ክፈጥር ኾነ ክረኣዮ ኣይኸኣሎይ። ፅባቐ ለየድንቕ ህዝቢለ ክስልጥን ኾነ ስልጣን ክዕቅብ ኣይከኣሎይ። ሓዊ ፍቕሪ ጎዲሉና ዶ ንኾን ድሕሪት ልተረፍና? ልምፍቃር ታይ እዩ ለድሊ ?


መቹም ፍቕሪ ሃንደበት ልግለፅ እንተኾይኑ፣ተገሊፁ ብድሙቕ ክንብልበል ልፈቅድ ኹነታትለ ከድሊ እዩ። ኣብ ኣፍሪካ ምፍቃር ስለ ለይትኽእል ዶ ይኾን ልድሕሪት ልተረፍና።ኣብ ኣዲስ ኣበባ ምፍቃር ይከኣል ዶ ይኾን? ልምፍቃር መጀመርታ ልባዕልኻ ክትኾን ክፍቀደልኻ እኒሃዎ። ኣብ ኣዲስ ኣበባ ልባዕለይ ክኾን ይኽእልዶ ? ልምፍቃር፣ስምዒት ፍቕሪ ክግለፀልኻ ምሱጥ ክትኾን እኒሃካ።ምሱጥ ዜጋ ልክህሉ ለይትፈቅድ ዓዲ ክትስልጥን ኣይከኣላይ።


ላብ ለይሪኦም ገዛውቲ ወገን ብሞሽኮቱ እናማዕደወ ሓሳባቱ ምምልላስ ቐፂሉ።ሓሲብዎም ለይፈልጡ ሓሳባት ክረኣይዎ ጀሚሮም። ልፍቕሪ ኽንዱዙይ ዋጋ ኣይህቦይ ነይሩ። ልፍቕሩ ብቐሊሉ ክሰዳ ሃምለይብሉ፣ህይወቱ ክትቃናዕ እንተኾይና እሳ ሃምልተድልዮ ልበለፀ እናኣመነሉ መፂኡ። ኽሻዕ ሎሚ ልምንታይ ትርጉም ለለዎ ህይወት ክመርሑ ሃምለይኸኣሉ ተረዲኡዎ። 


እሱ ሃም ኻልኦት ብለይኣመነሉ ነገር ክሕጎስ ስለ ለይኸኣለ፣እምነቱ ሂቡ ክሕጎሰሉ ልኽእል ነገር ኣየግነየይ ነይሩ። ስለ ልኾነለ ምስ ነጋዶ መፅሓፍ እናወዓለ እቶም ዓመታት ሃም ደቓይቕ እንትጎዩ ኣይተፈለጦይ።


"ኽልተ ዛንታታት"- 153


ደሚቓ ትረኣ ነይራ። ዘወር ኢሉ ስዳርኡ ዳርጋ ጠጠው ኣቢሉ ክሪኣ ልሓለፋ ሰከንዳት ንሜክሲኮ ለደስከላ ነይረን፣ላብ እዝኑ ልኣትው ድምፂ ኣይነበረይ፣እቲ ውሑጅ ሰባት ሃም በረድ ብቢለለዎ ልረግኣ ይመስል ኣብ ዓይኑ ልተስኣላ ብሕታዊት ምስሊ እታ ፃዕዳ ተኸዲና ጫማኣ ተፅርግ ልነበረት ቖንጆ ጥራሕ ኾይኑ። እዚኣን ሰከንዳት ሃንደበት ልተቋረፃ ሰብ እንትገጭዮይ ይቕርታ እንትብሃሃልይ ነይሩ። 


ድሕሪኡ ላብኣ ዘይሩ ጠጠው ኢሉ፣ልድሕሪትለ እናበለ፣ኸይዱ ከውግዓ ደልዩ የመንትእ ነይሩ። 


ሰላምዶ ክብላ"
ከዋግዓዶ ?
ወዳዶ ይኾን ወዳ እዩ እምበይ ታይ ጥያቐ እኒሃዎ!


ሃመይ እያ ፀቢቓ ለላ! ሃምዙይ እናሐሰበ፣ላብ ድሕሪት እናንሰሓበ፣ እናተጋጨየ ፣ከየዋግዓ መንገዱ ቐፂሉ። ኣብ ቕድሚቱ ኾነ ኢሉ ክገጭዮ ሓሲቡ ልልነበረ ሰብ ዘወር ኢሉ እንትሪኦ እሱለ ዘወር ኢሉ ኣሕሊፍዎ። ተጋጭዩ ክተርፍ ተሃንጥዩ ነይሩ ላብ ውንኡ ምልስ ኢሉ ኣምሊጥዎ።
"ህይወት ወሊዳ! ፅቡቕ ለላ እያ ትመስል፣ ፀሎተይ ሰሪሑ ማለት እዩ። እሳ ኣይነበረትይ ዕፃይ፣ዕፃይ ኣርእዩኒ እኮ እዩ" እናበለ ላፍታ ካፌ ኸይዱ።
"ኽልተ ዛንታታት"-156
"እሺ ፅቡቕ ኣነለ ምፅሐፍ እዩ ለሕጉሰኒ" ኢሉ መሊሱ ላብ ድሕሪቱ መናዕ ኢሉ እቲ ልበይኑ ኮፍ ልበለ ልጥበብ እናገልገለ ልሸምገለ ስብኣይ ሪኢዎ፣ "ረኣ በል ጎበዝ ፀሓፊ ክኾን ይኽእል፣ሰነፍ ፀሓፊ ክኾን ይኽእል፣ዋንኡ እሱ ኣይኾነይ ትፅሕፍ ተሎ ለግኒዮ ርውየት እዩ ምንባር ክቕፅል ልገብረኒ፣ እቱ ከተማ ብፀላኢ እንተተወረረለ ልገብሮ ነገር ምፅሓፍ እዩ ልኾን፣ልኣየ ምፅሓፍ ማለት ልክዕ ልናፈቕ ኣፍቃሪ ልፍቕረኝኡ ኣግኒዩ ሃም ምሕቓፍ እዩ።
ዓለም ሃመይ ሃምልትኾነለይ ኣይግድሸንይ፣ ላብዙይ ልመፃእኹ ፊደላት ከሰልፍ ፣ህይወት ኣብ ወረቐት ክፈጥር እዩ።ልዙይ ስኡን ምዃን እንተኾይኑ ይኹን !" ኢልዎ።
"ኽልተ ዛንታታት"-173


ሐቂ ተኾይኑስ ሐደ ሰብ ህንደየናይ ልተመዛበለ ስነ-ልቦና ስለ ለለዎ እዩ ሃምዙይ ዓይነት ነገር ልዚ ኹሉ ግዜ ሒዙ ክፀንሕ ሃምልኽእል ሓሲባትሉ። ሎሚ ሃምዙይ ልብላ ለሎ እቱ ፎትኡ ሪኣ ምፅሓፍ ግና፣ድሕሪ ኮሌጅ ኣብ ፌስቡክ ኣብ መዝገብ መሓዙት እንተተኣታተው መጀመርታ መልእኽቲ ቅድሚ ዓመታት ባዕሉ ልኢኹላ ኣይመለሰትሉይ ነይራ።
ልምንታይ ሽዑ ሱቕ ትብሎ ተላ ኻሊእ መልእኽቲ ለይለኣኸለይ ...  ኢላ ሐሲባ። ሸለልተኝነት ዶ ይኾን።ሐዚ እንተናገረቶለ ልክሕሹ በሪ ኸፊትሉ። ብዙሕ ነገር እናሓሰበት ኣብ መጨረሽታ ህራስ ወሲዱዋ።
ኣጋ ንጉሆ ግና ካብ ልገርም ሕልሚ ነይራ ልነቕሓት፣ብሕልማ ባዕላ ሃሪሳ ይረኣያ፣ካብ ህራሳ ልተበራበረት መሲሉዋስ ኣብ ሕልሚ እያ እኒሃ።ሐዚለ እንተተበራበረት ካብ ኻሊእ ናሕልሚ ህራስ እያ ልባህረረት። ላብ ለይትወፆ ናሕልሚ ዓለም ልኣተወት መሲሉዋ እናተጨነቐት እናሃለወት ኣብ መጨረሽታ ወጊሑ ኣፍታ ግድም ልበለትላ ዓራት ባህሪራ።


ቑርሳ ቖራሪሳ ላብ ስርሓ ክትኸድ ኣብ ቅድሚ መስትያት እናተኸዳደነት ልባዕላ ሪኣ ተሓጊሳ።ካብ ነዊሕ ጉዕዞ እያ ላብዚ ልበፅሓት። ነፃ ኾይና ነፃነት ኣኽቢራ ሃምቃሕታኣ እያ ህይወት ልነበረታ።ብባዕላ ተሓቢና ልባዕላ ኣፍቲ መስትያት እንትትስዕም እናሓለመቶ ልሓደረት ልገርም ሕልሚ ኣስታዊሳ " እዚለ ሕልሚ እንተትኾንያ "ኢላ ልባዕላ ጠይቓ።


"ኽልተ ዛንታታት"-179
ከተሓሳስቦ ልፀንሓ ጥያቐ ኸዚ ተመሊሱሉ መሲሉዎ ።ልግርማይ ትኽክለኛ ናተቓራኒ ፆታ ፍቕሪ ኣብ ምድናቕ ልተመስረተ ኣይኾነይ።
ኣድናቖት ዳሓር ልመፅእ እዩ። ብሓደ ግዘ ካብ ሓደ ልላዕሊ ብሓያል ናፍቕሪ ምሳጠ ኾይንኻ ምድናቕ ምሕሳብ  ህስነት  ክኾን ይኽእል እዩ። ግርማይ ልፈልጦ ፍቕሪ ሃንደበት ልተቖፃፀሮ እዩ። ሃንደበት ተቖፃፂሩ ተቖፃፂሩዎ እዩ። ስለዚህ እዙ ካብ ቑፅፅርና ወፃኢ ልኾነ መሳጢ ልመፀሉ መንገዲ እንድሕር ለይፈሊጥና ሓደሻዕ ኣብ ልብና ነጊሳ ልነበረት ጓል ሄዋን እንድሕር ስኢናያ ኻሊእቲ ሃንደበት ለይትኣትወሉ ምኽንያትለ የለይ። ኣብ ቑፅፅርና የኾነያ። 
ሓደ ልቢ ሓንቲት ንግስቲ ጥራሕ እያ ትህልዎ ትኽእል።እታ ንግስቲ እንድሕር ለየላ ግና ኻሊእቲ ለይትግለፀሉ ምኽንያት ታይ እዩ? እዙይ ጥያቐ እዙይ ግና ልእኡ ለተሓሳስቦ ኣይኾነይ።ምኽንያቱ ኣብ ርእሱ " ህይወትዶ ህያብ" ልብል ጥያቐ ኸዚ የለይ።ኸዚ ንግስቱ መን ሃምልኾነት ፈሊጡዋ እዩ። ክነግራ እኒሃዎ።ቶሎ ኢሉ ክፈልጣ እኒሃዎ። ምስ ኪርከጋርድ እናተኸራኸረ ግና ቕድሚ ፍቕሩ ምእዋጁ ክገብሮ ልግቦኦ ጥንቃቐ ኣዘናጊዕዎ እኒሆ።ቕድሚ ምንጋሩ ምኽሪ ክሰምዕ ነይሩዎ። ሐዚ ግና ብርእሱ ምሕሳብ ደስ ኣቢሉ ኣብ ምሳጠ እዩ ኣትዩ ለሎ።
ስልኩ ኸፊቱ "ልኣኺ ለለኒ ፍቕሪ ኣፍሪሑኒ" ኢሉ መልእኽቲ ፅሒፋላ።ምሽክነይቲ ውህብቶ ልቲ መልእኽቲ ምስ ረኣየት ደንጊፃ።


ኽልተ ዛንታታት"-202


ድሕሪ እዙይ ልሰሙናት ኣይፀሓፈላይ። ካብ ቡን ልላዕሊ ቢራ ጥዑም ዓርኪ ኾይኑዎሎ። ሃም ቡን ላብ ሓሳብኻ ኣቲኻ ብቕጀላኻ ደበናታት እናጨደድኻ ልክትነፍር ልገብር ተለይኾነስ ብተቃራኒኡ ሓሳብኻ ረሲዕኻ ክትድንዝዝ ልሕግዝ እዩ። ምሽት ክትነቅሕ ለይኾነስ ደኺምኻ ክትህርስ እዩ ልገብር። ኣብዚሑ ሰቲዩ ኣይሰክርይ። ጥራሕ ጭንቀት ክትሓድጎ ሓደ ኽልተ ሰቲዩ እዩ ልንቀሳቐስ። ኸዚ ሓሳቡ ለጨንቕ እምበይ ለሓጉስ ኣይኾነይ። ቐልጢፋ ካብ ሓሳቡ ክወፅእ እኒሃዎ። ሓሳቡ ምንም ልገብሮ የብሉይ። ኣብ ውሽጡ ጭራፍ ተስፋ ምንም የብሉይ ማለት ኣይኾነይ። እዙይ ተስፋ ግና ኣብ ዕድል ልተመስረተ እምበይ እሱ ክገብሮ ልኽእል ነገር ለለዎ ኣይኾነይ።ዕድሉ እንተይልሉ ነገራት ይስተኻኸሉ ይኾኑ። ኸዚ ልቢ ለዕበኻ ክትመስል ጠፊእኻ ጥራሕ እዩ መፍትሒ ኾይኑ ልተርኣዮ።


ቢራ ምስ ቡን ጥዑም ኣዕርኽቲ ኾይኖምዎ እኒሃው። ሎመዓንቲለ ምስ ግዛቸው ምስተጋነዩ ምሳሕ ኣብ ልበልዕሉ ገዛ ናቱ ቕነ ኣመል ሃምልገብሩዎ ቢራለ ሰቲዮም እዮም ወፂኦም። ካብኡ ላብ ካልዲስ ኸይዶም ቡን እናሰተዩ ስርሖም ኣብ ኮምፒተሮም እናሰርሑ ንኡሽተይ ሰዓታት ክፀንሑ እዮም።


"ስማዕ ግዛቸው ትማሊ እኮ ጉድ ኾይነ ነይረ" ኢሉዎ። ናትማሊ ስሕተቱ ክነግሮ ጀሚሩ። ግዛቸው ልቡ ኣብ ስርሑ ይኹን እምበይ ቕንዕ ኢሉ ክሰምዖ ጀሚሩ።


ወግዑ ቐፂሉ። " ኣየሸግርይ ኢለ እናመሓልኹ ተመሊሰ ለይኾን መልእኽቲ እናፀሓፍኹ ደጊመ ይቅርታ እናጠየቕኹ ሓዲረ" ኢሉዎ።


ማይ እናወቐዓ ውዒሉ ደገ ጥዑም ዛሕሊ ነይሩ። ናመካኒሳ መንገዲ ትጅምሩዎ ፍሬሽ ድራፍት እኒሃዎ ኣብ ትበሃል ገዛ ውሽጣ መሊኣ ኣብ ደገ ሰባት ወንበር ተደርዲሩሎም ብድራፍት ተራሲኖም ዓው ዓው እናበሉ ሰሓቖም ሃም ርጉዶም ዓቐን ስሒቱ ይረኣዩ ነይሮም። እቶም....