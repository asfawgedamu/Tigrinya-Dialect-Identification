ኣምበጣ ንምምካት ዝሐሸ ምንባብ ይሃልወና። ኣብዚ ሐዚ ሰዓት ብዙሓት ለጋሳት ብገንዘብ ይኹን ብዓይነት እናሓገዙ ይርከቡ። እቲ ሓገዝ ብዝሐሸ መንገዲ ኣብ መውዐሊኡ ክውዕልን ብኽነት ከየጋጥምን ግን ዝሐሸ ቑፅፅርን ምንባብን ክህሉ ወሳኒ እዩ ። ሒዝናዮ እንከድ ዝኾነ ይኹን ሓገዝ ኣብቲ ዞባ ወይ ወረዳ ዘለው ዝምልከቶም ኣመራርሓ እንተፈሊጦም ምሕደራኡ ኣይከብድን።
ኣብቲ ዞባን ወረዳን ዘለው ኣመራርሓ ህዝቦም ወዲቦም ኣብ ምምካት ኣንበጣ ዝሰርሕለውዎ ስራሕ ከርና መሐጎሲ እዩ ። ምስቲ በዝሑ መዓት ምኻኑ ብቲ ናይዞባ ዓቕሚ ዝምከት ስለለይኾነ ግን ብክልል ንመኸተ ኣምበጣ ብፍሉይ ግብረ ሓይሊ ትመስርቱ ዘይሰርሕ እንተኮይኑ ኣብ ኣፍ ዝበፅሓ እኽሊ ገባርና ዕልምልም ይተርፋ ኣለዋ ማለት እዩ ። ኣብ ምክልኻል ኮሮና ዝነበረ ውዳበ ኣብ ኣምበጣ ትመሳሳሊ ስራሕ ክሰርሕ ይግበኦ። ገባር እናበኸየ ምርኣይ ብሓቂ ተስፋ የቑርፅ። ንገባር ዝውግን ማለት ኣብ ግዜ ፀበባኡ ዝበፅሐሉ እዩ ። ኩሉ ኣካል ሕብረተሰብ እናትናበበ ኣብ ጎኒ ገባር ይኹን።
ብቢ ከተማኡ ይኹን ብቢጣብያኡ ንግነ መናእሰይ ብዝሐሸ መንገዲ ትወድብና ገባርና ንሓግዝ!
ትግራይ መራሒኣ ሓርያ። ኣብዚ ሐዚ ሰዓት ከም ደብረፅዮን ዕዱለኛ ዘሎ ኣይመስለኒይ። ካብቲ ዘለዎ ቕንዕና ናይ መገልገላይነት መንፈስይ ዝተልዓለ ኣባል ህወሓት ይኹን ካሊእ ኣካል ሕብረተሰብ ኩሉ ዝድግፎ ልባም መራሒ እዩ ተበልኩ ምግናን ኣይኮነን። ኣብ ዝሓለፉ ክልተ ናይ 'ብልፅግና' 🙂  ዓመታት ትግራይ ሰላማ ሓሊዋ ዝፀንሐት ናይ ሰላም መጨሎት በፂሑዋ ከይኮነ ዝሐሸ ስራሕቲ ስለዝነበሩ ይመስለኒ(ምስ ብዙሕ ሽግራቱ)። ሰላም ምሕላዋ ዝምስገን ኮይኑ ብዙሓት ናይሰናይይ ምምሕዳር ይኹን ናይ ልምዓት ሕቶታት ከምዘለው ግሁድ እዩ ። ንዞም ናይ ህዝቢ ዘልዕሎም መሰረታዊ ነገራት ብቕንዕናን ፍፃመ ኣግንዮም ዝሐሸ ግልጋሎት ክህሉ ምስራሕ ድማ ንፅባሕ ዘይበሃል ወሳኒ ጉዳይ እዩ ። ነዚ ንምትግባር ደብረፅዮን ብሕቱ ዝፍፅሞ ስለዘይኾነ ካብ ክልል ክሳብ ልምዓት ጉጅለ ዘሎ መሓዉር መንግስቲ ብናይ መገልገላይነት መንፈስ እምበር ህዝቢ ቸቸ ዝብልሉ ኣሰራርሓ ርኢኻ ከምዘይረአኻ እሽ ብምባል ክህሉ የብሉን። ህዝቢ ናይደብረፅዮን ገፅ ከይኮነ ዝሐሸ ህዝቢ ዘገልግል መሓዉር መንግስቲ ክህሉ እዩ ዘድሊ። ነዚ ድማ ዝሐሸ ናይ ካቢኔ ምትዕርራይ ክህሉ መዓንጣኻ ሸጥ ኣቢልካ ምስራሕ ወሳኒ ይመስለኒ።
መንግስቲን ውድብን ብንፁር ትፈላልዮም ብድልየት ሓደ ፖለቲካዊ ዉድብ ዝዝወር ናይፖለቲካ ኩነታት ከምዘይህለው ተስፋ ይገብር። ውድብን መንግስቲን ዝተሓላለኸሉ መሓውር በጣጢስካ ኩሉ ኣብ ዝምልከቶ ቦታ ክሰርሕ ብምግባር ከምታ ህዝቢ ተሃንጥዩ ዝተቐበለካ ዝሐሸ ግልጋሎት ንህዝብኻ ብምሃብ ኣሐጉሰና። ፍትሒን ልምዓትን ዝፀምኦ ህዝቢ ብግልጋሎት ዝረውየሉ ወቕቲ ይኹነልና።
ፊደል ዝቖፀረ ይኹን ዘይቆፀረ ኩሉ ኣካል ሕብረተሰብ ኣብ ጎኒ መንግስቲ ኮይኑ ጥቕሚ ህዝቢ ዘረጋግፀሉ ኩነታት የመቻቺ።
ሰናይ ናይስራሕ ግዜ!


ንገንፀል?
ኣብዚ ሐዚ ሰዓት ቑፅሩ ዘይንዓቕ መንእሰይ ትግራይ 'ጉጅኻ ምውፃእ'/ምግንፃል ከም መማረፂ እንተወስድናዮ ዝሐሸ እዩ ዝብል መዓት ኣሎ ።(መዓት በዝሒ እምበር ስለድ ኣይትገልፅይ)
እዚ ማለት ቕድሚ ሐዚ ኣብ መዋስንቲ ዶብ ዝነበረ ሽግር ብጫፍ ደቡብ/ምብራቕ/ደቡብ ምብራቕን ከምኡ ድማ ምዕራብን ትግራይ ዝርከብ ነባሪ ትግራይ ደረት ጦርነት ይኹን ማለት እዩ። ርእስኻ ዘኽእል ዘገድድ ሓይሊ ይኹን መስርሕ ዋላ ይሃሉ ኣብ ዘይማዕበለ ዓዲ ከምዚ ክኾን እየ ማለት ግን ትርፉ ኪሳራ እዩ። ተምሳጊንካ ፍትሕ የለን!
እቲ ኣብ ታሕቲ ዘሎ ፎቶ ኣብ ወረዳ ጉሎመኸዳ ብጊዜ ኢትዮ-ኤርትራ ዝነበረ ጦርነት/ውግእ ኣብ መሬት ኢትዮጵያ ብኤርትራውያን ዝተሰርሑ ምሽጋት እዮም። እቲ ቃራና-መንገዲ ዝመስል ማንታ ፅርጋያ ድማ ናብ ዛላንበሳ ዝወስድ መንገዲ ኮይኑ ቕድሚ ፅልኢ መሬት ኤርትራ ረጊፁ ዛላንበሳ ዝወስድ ዝነበረ ኮይኑ ድሕሪ ፅልኢ ግን ብመሬትና ኣይትሓልፉን ስለዝተብሃሉ መማረፂ መንገዲ ብዝብል ብካሊእ ገፅ መማረፂ ዝተሰርሐ እዩ ።
እቲ ከባቢ ከም ቀርኒ ላሕሚ ፍርቁ ናይ ኤርትራ መሬት ፍርቁ ድማ ናይ ኢትዮጵያ መሬት እዩ።እዚ ከምዚ ኮይኑ እናሃለወ ኣብዚ ሐዚ ሰዓት ማእኸል ኮይንኻ ርእሰይ ክኽእል ማለት ነቲ ብወሰን ዘሎ ሓዊ ሰሓን ማለት እዩ ።
ህዝቢ ከባቢ ዛላንበሳ ምስ ኣብ ጥቃኡ ዝርከብ ናይ ኤርትራ ህዝቢ ዘተዋለደ ዘተዛመደ ዓፅመ ስጋ ዋላ ይኹን ብኢትዮ-ኤርትራ ውግእ ግዜ ግን ኣብ ሓዘንን ሓጎስን ኩሉ ብማዕዶ ዓዲ ዓዱ እዩ ነይሩ። ሓውኻ/ሓፍትኻ ትጎዲኡካ ከይድኻ ኣይትበኽየሉ/ሓውኻ ሓፍትኻ ትመርዕዩካ ከይድኻ ኣይትፃወተሉ ሕማቕ ግዜ እዩ ነይሩ (ዋላ ሐዚ እውን) ።
እዚ ከምዚ ዝበለ ሕማቕ መንገዲ ይደገም ዝብል ሓይሊ/ሙሁር እንእንተሃሊው ውሽጡ ይመርምር። ብዝተገለልካ ቁፅሪ ብዙሕ መማረፂ ምርኣይ ዋላ ይሃሉ ናይ ዝኾረዩ ክያዶ ምኻድ ግን መንገዲ ዕልምልም እዩ ።
ምስትውዓል ፅቡቅ!
ፎቶ:- ወረዳ ጉሎመኸዳ


#ንምስትዋስ
ኣባል ኣመራርሓ ሕብረት ንልምዓት ራያ ዝኾኑ 
ግርማይ በላይ
ካብ ሓይሊታት ፀጥታ በፂሑኒ ዝበልዎ ናይ ምፍርራሕ ይኹን ብኣመራርሓ መንግስቲ ተለጢፉለይ ዝብል ታርጋ መሕዘኒ እዩ ። ግርማይ በላይ ኣባል ኣመራርሓ ሕድራ ካብ ዝኾኑ ጀሚሮም ኣብ ፅላል ማሕበርና ኮይኖም ህዝቦም ብቕንዕና ከም ዘገልግሉ እዩ ዘለኒ ኣፍልጦ። ኣመራርሓ ይኹን ኣባል እቲ ማሕበር ኣብ ፅላል ሕድራ ኮይኑ ማሕበሩ ዘይውክል ግላዊ መርገፂ ካንፀብርቕ ከምዘይብሉ ዝፍለጥ ኮይኑ፣ ኣብ ከምዚ ዝበለ ማሕበሩ ዘይውክል ኣከያይዳ ዝንቀሳቐስ ኣካል ድማ ብመሰረት ሕገ ደንብና ውሳነ ይረክብ።
ግርማይ በላይ ምስ ማሕበርና ተተሓሒዙ ዝተልዓለሎም መፀለምታ ከም ሓደ ኣመራርሓ እቲ ማሕበር ዘሎ ወድዓዊ ሓቂ ከምዝስዕብ እዩ ።
1. ኣብ ሕብረት ንልምዓት ራያ "ብምኽንያት ኮሮና ዝተገበረ ሓገዝ ፊኖ ካብ ራያ ከባቢ ጥራሕ ክሽመት ገይርካ" ዝብል ካብሓቂ ዝርሓቐ መፀለምታ እዩ ። ማሕበርና ፊኖ ንምዕዳግ ዝከደቶ ክያዶ ብተን ዝተኣከባ ገንዘብ ብዝሐሸ ዋጋ እንደልዮ ኣቕርቦት ይርከብዶ ዝብል ኣመዛዚንና ዝሰራሕናዮ እዩ ። ስለዚ ብዋጋ መቐለ ካብ ዝርከብ ዝረኸሰ፣መዐሸጊ (ና ዓሰርተ ኪሎ ብነፃ)፣ትራንስፖርት ቅርበትን ብዝብል ኣላማጣ ካብ ዝርከብ ፋብሪካ ፊኖ ዓዲግና ኢና። እዚ ውሳነ ድማ ግርማይ ከይኮነ ኣመራርሓ እታ ማሕበር ኩሉ ዝወሰኖ እዩ ።
2. ኣብ ሕብረት ንልምዓት ራያ "ዓበይቲ ሰብ ሃፍቲ ኣየሳተፍኩምን፣ እዚ ፀቢብነት እዩ" ዝብል ይርከብ። ማሕበርና ዝኾነ ይኹን ኣካል ሕብረተሰብ ዘለዎ ዓቕሚ(ብሙያ፣ብገንዘብ፣ብጉልበት ወይ ብግዜኡ) ዝሕግዝ ኣካል ዘሳትፍ እምበር ሌላይ ጉሌላይ እናውፃእና እንኸደሉ ምንም ኣሰራርሓ ይኹን መርገፂ የብልናን። ተኳ ሓጊዞምናስ ንፀብብ? ዝእመን ነገር ምፅዋይ ፅቡቅ እምበር ከምዚ ዝበሉ ተራ ፀለመታት ንማሕበርና ኣይገልፁን። ገና ኣብ ምንቅስቓስ ኢና ንርከብ እምበር ብስሩ ኩሉ ኣካል ሕብረተሰብኮ ኣያባፃሕናሉን። ብዓል ሃፍቱ፣መንግስቲ ሰራሕተኛኡ፣ኣመራርሓኡ፣ዝተፈለየ ሓሳብ እንእንተሃልውዎ ብናይ ማሕበሩ ሕገ ደንቢ ዝኸድ ኣካል፣ገባሩ ወዘተ ኩሉ ልምዓት ዝብል ቋንቋ ዝናገር እንእንተኮይኑ ኢዱ ስዒምና ኢና ንቕበሎ። ካብዚ ወፃኢ ግን ኣሰራርሓ ማሕበርና ዘይውክል ክያዶ ኣይኸድናን። ኣቱም ዓበይቲ ሃፋትም ሃየ ድማ ትሓጋጊዝና ሽግር ህዝቢና ነቃልል!
3. ምስ ኣመራርሓ ማሕበርና ተተሓሒዙ ዝተልዓለ ፀለመእውን ምስትውዓል ዘድልዮ ጉዳይ እዩ ። ኣብ ኣመራርሓ ዝርከቡ ሓሙሽተ ኣባላትና ፍሉይ ዕላማ ከምዘይብሎም እየ ዝፈልጥ። ካብቲ ናይማሕበር ኣከያይዳ ወፃኢ ብፍሉይ ክንቀሳቐስ ዝረኸብናዮ ኣመራርሓ የለን። ንሓዋሩ ኣብ ከምዚ ዓይነት መንገዲ ዝርከብ እንተሃልው እውን ብታ ሕገ ደንቢና መሰረት ተፈፃሚነት ዘለዎም ውሳነታት ከምዝህልው ነፍልጥ። ኣብ ዙርያ ማሕበርና ኮይኖም ዝነጥፉ ሰባት እንተሃልዮም እውን ኣብ ዝንቀሳቐስሉ ወቕቲ ብታ ናይማሕበር ኣከያይዳ ብዘይውክል እንእንተኮይኑ ዘድሊ መአረምታ እናገበርና ህዝቢና እነገልግለሉ መንገዲ ነመቻቺ እምበር ውሽጣዊ ዕላማኡ ከም ድላዩ   ኣብቲ ማሕበር ዝግለፅ ኣባል ይኹን ደጋፊ ቦታ የብሉን። 
ምስ ማሕበርና ቀጥታ ርክብ ዘለዎም እቶም ኣብ ላዕዕሊ ዝተገለፁ ጉዳያት ኮይኖም ካብዚ ወፃኢ ድማ "ጉማየ ጥራሕ ኢኻ ክትሰምዕ ዝትደሊ" ዝብል ጉዳይ ድምም ዝብል እዩ ። ግርማይ ውቃበኦም ዝጥብርሉ ጉማየ እንተኮይኑ ንምንታይ ብኻሊእ ዘይሐሸካ ኣይበሃልይ። ኣብዚ ግን ክለዓል ዝግበኦ መሰረታዊ ነገር ካብ ጉማየ ወፃኢ ዝሰምዕ ሰብ ዝፅናዕነዑኡ እንተኮይኖም ዝኩነን ፅያፍ ተግባር እዩ ። 
ብስሩ ግን ካብ መፀለምታ ምሃብ መርትዖ እንተሃልውዝኾነ ይኹን ኣካል መስመር ዝሕዘሉ መንገዲ ምሙችቻይ እምበር ርእሱ የድንን ንማለት ዝግበር ፀለመ ተቓባልነት ኣይህልዎን። ኣብ መንግስታዊ መሓዉር ኮይኖም እናጋንዑ ጎጎ ዝበስል ዝመስሎም ኣካላትእውን ክንፅየፎምን ክንኩንኖምን ይግባእ። 
ኣብ መወዳእታ ኣመራርሓ ማሕበርና ዝኾኑ ግርማይ በላይ "ካብቲ ማሕበር ኣመራርሓ ይኹን ኣባልነት ካብነሓሸ 3 2012 ዓም ጀሚረ ክገልፆ ብዘይእክል ምክንያት ለቂቀ ኣለኹ" ዝብል ማመልከቻ ኣታዊ ዝገበሩ ኮይኖም ኣመራርሓ ሕድራ ንመመልከቸኦም ውሳነ ናይምሃብ ስልጣን ዘይብሉ ስለዝኾነ ኣብ ዓመታዊ ጉባኤ ኣቕርብና ክነወስኖ ኢና። ክሳብ ሽዓኡ ኣብ ናይሕድራ ምንቅስቓስ ዘይለው ምኻኖምእውን ክንሕብርኩም ንደሊ።
መጉተምቲ ሓሳባትን መሰረት ዘይብሎም ፀለመታትን እናተፀየፍና ሓደ ሓደ ክፍተታት ኣብ ዝህልውሉ ወቕቲ ድማ እናተኣራረምና ጥቕሚ ህዝቢና ነረጋግፅ!
(እዚ ፅሑፍ ግላዊ ሓሳበይ እዩ )
'ትግራይ ትመርፅ! ትግራይ ትዕወት' ዝብል #ጭርሖ ብተግባር ንምሽራፍ ህወሓት እቲ ብዓብላሊ ድምፂ ዘግነየቶ 80% ወንበር ወሲዳ ዝቓረየ 20% ድማ ነተን ካሊእ መማረፂ ሓሳብ ሒዘን ዝቀረባ ውድባት ትሕደገለን። እተን ትነሓናሕቲ ውድባት መስትያታ ብምዃን ኣብ ህዝቢ ዝርአዩ ሽግራትን ካብመንግስቲ ዝድለ መፍተሒን ትኹረት ከግንዩ ስለዝሕግዝ ንህዝቢእውን ጠቓሚ እዩ።
'መልክዕ ጉያ የለን ዘይምቕዳም' ዝብል ኣበሃህላ ክሳብ ሽዓኡ ይፅንሐልና። ፖለቲካ ትግራይ ጣዕሚ ክህልዎ ሓደስቲ ኣባላት ምእታው ክጠቅም እምበር ኣይጎድእይ።
ርሑስ ሓዲስ ዓመት!
ቕድሚ ዘመቻ ከምዚ ኣወፋፍራኻ ምንፃር ሰናይ እዩ !
መንገዲኻ ነፅርኻ ትኸዶ ክያዶ ኣማሽያኡ ኣደዳ ዓወት ስለዝገብረካ ኩሉ ስራሕና ብምኽሪ ይኹን!
ፎቶ:- ኣመሓዳሪ ወረዳ ራያ ዓዘቦ(ኣይተ ተዘራ ጌታሁን) ምስ ገባር እናመኸሩ
ትወሳኺ ሓገዝ ዘድልዮ  #10_ቁፅሪ_ዘይቲ!
ኣምበጣ ንምቁፅፃር ኣብ ዝግበር ዘሎ ወፍሪ ሰብ ሙያ ግብርና ለይቲ ሰዓት 9 ጀሚሮም ኣምበጣ ኣብ ዝሓደሮ እናኸዱ ብህርሱ ብኬሚካል ኣብ ምርጫይ ዝሰርሕለውዎ ስራሕ ይበል ዘብል እዩ !
እዚ ምርጫይ ኬሚካል ሓደ መቆፃፀሪ መንገዲ ኮይኑ ነዚ ዝጠቅሙ ከም ቤንዚንን 10 ቁፅሪ ዘይቲን ወሳኒ እዩ ።
ሽግር ቤንዚን ንግዜኡ ብኣመራርሓ ሳወት ዝሓገዘ ኮይኑ ድሕሪ ሐዚ ዝሕግዝ ኣካል ተሃሊው ድማ #10_ቁፅሪ_ዘይቲ ዝሕግዘሉ መንገዲ ይሃሉ። እዚ 10 ቁፅሪ ዘይቲ ንተን ሞተራይዝድ ረጨይቲ ኬሚካል ዝጠቅም እዩ !
ብርችት ዝግበር ምክልኻል ከምዘሎ ኮይኑ ብኬሚካል ዝተሓገዘ ኣከያይዳእውን ምውሳኹ ድማ ኣምበጣኡ ብዝተዋደደ መልክዕ ንምቁፅፃር ሓጋዚ እዩ ።
ተሓጋጊዝና ኣምበጣ ንመክት!
ሳልሳይ ወያነ ትግራይ(ሳ.ወ.ት) ኣብ ምምካት ኣምበጣ ዝጠቅም 181 ሊትሮ ቤንዚን ንወረዳ ራያ ጨርጨርን ራያ ዓዘቦን ምሃቦም ዓብዪ ሞሳ ይግበኦም!
ምስ ገባርኻ ምውጋን ይበል ዘብል ተግባር እዩ !
ምስ ህዝቢና ኮይንና ኣምበጣ ንመክት!
ኣብ መኸተ ኣንበጣ ዝሳተፍለዩ ኣካላት ዓውዪ ሞሳ ይብፅሖም 🙏 
ምስ ገባር ምውጋን ማለት እዚ ባዕሉ እዩ !
ሐዚእውን ትኹረት ንመኸተ ኣንበጣ!
ፎቶ:- ወረዳ ራያ ዓዘቦ ጣብያ ማቻረ
ትማሊ ኣብ ምምካት ኣምበጣ እንከለና ዓርከ ጌታቸው ኩርፋይ ርችት ኣባርቖም ወዲኦምና ነይሮም 😊 
ኩነታት ኣምበጣ ሎማዕንቲ (16/12/2012 ዓ.ም)
- ኣብ ወረዳ ራያ ጨርጨር ጣብያ ባላ(ከባቢ ዳጋጋ ፀሊም ኣምበጣ እዩ ሓዲሩ ክሳብ ሐዚ ኣይትልዓለን), ጣብያ ደልዎ ዓዲ ባክረይ ዓዲ ደጏዑን(ከባቢ ሳቫና) ትቆሪፁ ዝመፅአ ኣሎ ። ወረዳ ራያ ዓዘቦ ብትጠንቀቕ ምፅባይ ፅቡቅ!
- ኣብ ወረዳ ራያ ዓዘቦ ጣብያ ማቻረ ጥቓ ዓዲኣብደራ ዝሓደረ ብንጉሆኡ ኬሚካል ምርጫይ ትጀሚሩ ኣሎ ።
- ኣብ ራያ ሃላማጣ ክሳብ ሐዚ ሓዲስ ነገር ኣይሰማዕኹን
- ኩነታት ወጀራት ሕሉፍ ታደሰን ሓለፎም ሃጎስን ሓበሬታ ሃቡና 
- ዝቓረየ ከባቢ ደቡብ ምብራቕ ኹነታቱ ከመይ ይመስል?
 ርእሰ ደብሪ ሓበሬታ ታነሆ?
ዝሐሸ ምንባብ ፈጢርና ኣምበጣ ንመክት!
#ኢድ_ኣይንህብይ!
ኣምበጣ ተሓጋጊዝና ዘይንምክቶ እንተኮይንና እዚ ኣብ ኣፍ ዝበፅሐ ከምቲ ኣብ ምስሊ ዝርአይ ዘሎ እኽሊ በኺኑ ይቕረይ ኢልካ ምፍቓድ ማለት እዩ።
ኣቱም ሰባት እዚ ግዜ እዚ ኣብ ጎኒ ገባር ንስለፈሉ ቑርፂ ሰዓት እዩ !
ኣምበጣ ማለት ሃለዋትና ዝፈታተን ጉዳይ ስለዝኾነ ግዜ ከይሃብና ንመክቶ!
ኩሉ ብዝኸኣሎ መጠን ኣብ ጎኒ ገባር ይኹን!
ፎቶ:- ወረዳ ራያ ዓዘቦ ጣብያ ገነቴ(መሽላኡ) ጣብያ ዋርግባ(ጣፉ)
ካ"ጉዩይ ምውዓል ኽሳድ ምሓዝ" ከምዝበሃል ነዚ ይጎናእ ኣምበጣ ኣብ ክሳድ (ብከባቢ ጨርጨር ዘሎ መምፀኢኡ በሪ) ተፀቢኻ ዘይምከት እንተኮይኑ ብዚ ንኽየድሎ ኣከያይዳ ብዙሕ ኣያፍፅገናይ!
ቕድሚ ኩሉ ድማ ምስ ህዝቢን መንግስትን ዓፋር እናተናበብካ (ዳጉ እናተብሃሀልኻ) ብምትሕግጋዝ ምምካት ዝሐሽ ይመስለኒ!
ኣምበጣ ህላወና ዝፈታተን ስለዝኾነ ኣቕሊልካ ኣይርአይን!
ተሓጋጊዝና ምስ ህዝቢና ኮይንና ኣምበጣ ንመክት!


ኣቑርሮ 😢 
ኣብዚ ሐዚ ሰዓት ዘሎ  ኩነታት ኣምበጣ ወረዳ ራያ ዓዘቦ ጣብያ ማቻረ ከባቢ ኣራዳባሳ 😢 
ብዝተወሰነ መልክዑ መድሓኒት እናትረጨየ ዋላ እንተኾነ እቲ ዕስለ ግን ካብ መጠን ንላዕሊ ስለዝኾነ ብኣካል ከይድና እንሕግዝ ንሓግዝ! ብኣካል ዝርሓቐናእውን ብዝኽኣልናዮ ንሓግዝ!
ምስ ህዝቢና ኮይንና ኣምበጣ ንመክት!


ማረት ብልዕሊ ሓደ ሚልዮን ዝተዓደገ 4023 ርችት ንወረዳ ራያ ኣላማጣ, ራያ ጨርጨርን ራያ ዓዘቦን ከምዝተከፋፍል ኣብ ፌስቡክ ገፆም ገሊፆም ኣለው። እዚ ቅዱስ ተግባር ኮይኑ ኣብዚ ሐዚ ሰዓት ወጀራትእውን ብኣምበጣ ካብ ዝተወረራ ወረዳታት ሓንቲ ስለዝኾነት ኣካል እቲ ክፍፍል እንተኮይና ፅቡቅ ይመስለኒ።
ካብዚ ብትወሳኺ ብዝተዋደደ መንገዲ ዝምከተሉ ኩነታት ይሞቻቸ እምበር ብዚ ናይ ሐዚ ክያዶ ብዙሕ ኣያዐውተናን!
ማረት የቐንየልና 🙏 
ኩነታት ኣምበጣ ኣብዚ ሐዚ ሰዓት (5:50)
- ወጀራት ከባቢ ፀሓፍቲ ሕዝካ ዓዲ ቀይሕ( ፍርቁ ሰማይ ሰማይ እናኸደ ስለዝነበረ ቀፀልቲ ጣብያታት ተዳለው!
- ራያ ዓዘቦ ጣብያ ቦይሩይ ማቻረ(ከባቢ ባሳለይ ዓዲ መንገሻ ሙሆይ) ኣሎ ። እቲ ናይማቻረ ኽብድ ዝበለ እዩ !
- ራያ ጨርጨር ጣብያ ሓደኣልጋ(ሃደኣልጋ) ከባቢ ዳላቴ ኣሎ ። ኣብ ቤተክርትስያን ዳላቴ ኩልል እናበለ ኣሸጊሩዎም ኣሎ !
- ኣላማጣ ስልኪ ሓበሬታ ከግኒ ኣይከኣልኩን!
ኩሉ ብዝኸኣሎ ርችት እናዓደገ ይስደድ!
ኩልና ኣብ ጎኒ ገባር ንኹን!
እዘን ኣብቲ ፎቶ ዝርአያ ዘለዋ ወ/ሮ ኣለማት ኣማረ ዝበሃላ ምክትል ሓላፊት ሓደ ቢሮ ኣብ ትግራይ ደርጋ ብዘይ ህወሓት ኩለን ፖርቲታት ባንዳታት እየን ኢለን።
ካብተን ዘለዋ ትነሓናሕቲ ውድባት "ሳወት ባይቶና ውናት" ብጥቕሚ ትግራይ ዋላ ኣይዋገያ ክፍተት ከምዘለዎን ብምግላፅ:-
- ሳወት ወርዒ ምላሽ ዝብል ከባቢያዊ ውድብ ምኻኑ(
እማንዶ?)
- ባይቶና መጀመርያ ካብህወሓት "ተፈንጨሉ" ዓረና ዝመስረቱ ድሕረኡ ካብ ዓረና "ተፈንጨሉ"
- ውናት ካብ ሲቪል ማሕበር ናብ ፖለቲካዊ ውድብ ዝቀየረ
ካብዚ ወፃኢ ኩለን ፖርቲታት ብሓፈሻ ባንዳታት ኢለንአን። እተን ዝተብሃላ ባንዳታት ትዴፓ ዓረና ዓዴፓ ራዴፓ ትንሳኤ ስርዓት ቓንጪ...
ህወሓትን ህዝቢ ትግራይን ግን ዘይፈላለዩ ሓደ እዮም ኢለን 😏 
እቲ ናይትግራይ ቴሌቪዥን ጋዜጠኛ ዮውሃንስ ዝበሃል ግን ጋዜጠኛዶ ወይስ ወኪል ህወሓት ይግርም። ንተን ሰበይቲ ክፃረፋ ይሕግዘን ነይሩ እምበር ብስሩዕ ናይጋዜጠኛ ጨናመና ዘይብሉ ናብ ህወሓት ዝዛዘወ እዩ !
ከም ሓደ ጋዜጠኛ ዋላ ኣይእመነሉ ሚዛናዊ ኣረኣእያ ካንፀባርቕ ነይሩዎ እምበር ከምቲ ሒዙዎ ዘሎ ግን ጋዜጠኛእዩ ንምባል ክቢድ እዩ !
እተን ሰበይቲ ግን ፖለቲካ እንትትንትና ንዓኡ ባንዳ እናበላ ፃረፋ ኣለዋ ንዝብል ኣብቲ ፀርፊ እየን መክሊተን ዝመስል 😋 
እማ ህወሓት እተን ፓርቲታት ባንዳታት እንተኢላተን ምስ መን እያ ዝትወዳደሮ? ሓላፊት ናይክልል ቢሮ ከምኡ ዝበላ ኣብ ጣቢያን ወረዳታትን እቶም ፓርቲታት ከመይ ችው ችው ከምዝበሃሉ ገምቱዎ 🤔 
ኣንፃር ህዝቢ ትግራይ ዝንቀሳቐሱ የለውን ማለት ከይኮነ ከምቲ ንሰን ሓሜት መስተ ቡን ዘምሰልኦ ንኩሉ ብዘይ ህወሓት ፃድቕ የለን ዝብል ግን ፖለቲካ ትግራይ ከመይ ከምዝሰፍሐ ኣንቃዕሪርኻ መርአዪ እዩ  😋 
• ሚድያ ብሕተን ሕዘን ኮላይ ንመፅረፊ እናትጠቐማሉ እቶም ኣየር ሰዓት ዘየግነዩ ትነሓናሕቲ ውድባት መማረፂ ሓሳብ ከቕርቡ ኣይሰማዕኩን ምንም ብኹራን ዓዲ መስተን ትመስረታ ውድባት እምበር ዝረብሕ ሓሳብ የብለንን ኢለን!
"እዋእ እዋእ ከምዚ ኢልካዶ እንጣጥዕ ቕዋዕ"
#ጉዳይ_ኽልኸላ_መሸጣ_ጫት
ጫት ምቕሓም ይኹን ኣልኮላዊ መስተ ምስታይ ኣብ ጥዕና ይኹን ስነልቦናዊ ወዲሰብ ብዙሕ ሽግር ከምዘስዕብ ፍሉጥ እዩ ። ብምኽንያት ሕማም ኮሮና ብኮማንድ ፖስት ብዙሓት ንግዳዊ ምንቅስቓሳት ተገዲቦም ዝነበሩ ኮይኖም ምስቲ ዝብፀሐ ዘሎ ኢኮኖሚያዊ ድቀት ግን ብዙሓት ስራሕቲ ናብቲ ዝነበሩዎ ንግዳዊ ምንቅስቓስ ክምለሱ ክኢሎም እዮም። መስተ ኣልኮል ክሳብ ክልተ ሰዓት ተፈቂዱ፣ኮፊ ሃውስ ተከፊቶም ወዘተ ወዘተ።
ኣብ ከባቢ ራያ ብፍሉይ ዝምረት ምህርቲ ጫት ግን ክሳብ ሐዚ ክሽየጥ ስለዘይተፈቐደ ሂወቶም ኣብ ጫት ምምራት ዝተሞርኮዙ ሓረስቶት እቲ ከባቢ ግን ሐዚእውን ኣደዳ ኢኮኖሚያዊ ድቀት እናኮኑ እዮም። ኣብቲ ከባቢ ምስቲ ምኽልኻል ዝምልከቶም ኣካላት ጠይቐ ዘግነኹዎ ኣብቲ ከባቢ ዘለው ኣመራርሓ ጉዳዩ ስለዝፈልጡዎ (ሂወት ገባር ኣብ ጫት ጥራሕ ትሞርከዘ ምህላው) ምኽልካሉ ከምዘይኣምንሉ ነገር ግን በቲ ላዕለዋይ ኣካል ይሽጡ ዝብል መምረሒ ስለዘይለ ክሸጡ ኣይከኣሉን።
እዚ ጉራማይለ ኣከያይዳ ድማ ነቲ ከባቢ ዝጎድእ እምበር ዝጠቅም ስለዘይኮነ ዝምልከቶ ናይክልል ኣካል ቕልጡፍ ፍታሕ ክህበሉ ይግባእ። ኮሮና እንተሃሊው ኣብ ኮፊ ሃውስ፣ዓዲ መስተ እውን ስለዝርከብ ጫት ፈሊኻ ምክልኻል ናይ ጥዕናን ናይ ሓልዮትን ኣይመስልን።ንህዝቡ እንሓልየሉ እንተኮይንና ቕድሚ ኮሮና ብርሓብ ከይሞት ጫት ሸይጡ ሂወቱ ዝመርሕ ኣካል ሕብረተሰብ መማረፂ ክነምቻቺውሉ ይግባእ። ጫት ንምኽልካል ብዙሕ መማረፂታት ክህለው ገይርካ ብቲ ሕብረተሰብ ድማ ቕቡልነቱ ምስ ኣረጋገፅካ እዩ ክኾን ኣለዎ ።
ሕጊ ዝወፅእ ህዝቢ ንምጥቃም ስለዝኾነ ሐዚ ኣብ ጫት ዝዓረፈ ናይዘይምሻጥ ውሳነ ግን ትኹረት ዘድልዮ እዩ ። ኣብዚ ሐዚ ሰዓት ኣስላማይ ይኹን ኽስታናይ ጫት እናምረተ ቤተሰብ ዝመርሕ መዓት እዩ ። ሓደ ሓደ የዋሃት ጫት ምምራት ምስ ሃይማኖት የተሓሕዙዎ እዮም። ብዓይኒ ኢኮኖሚያዊ ረብሓኡ ነቲ ከባቢ መሰረት ገይርካ ኣብ ዘሎ ወድዓዊ ኩነታት መርሚርና ፍታሕ ክንህበሉ እዩ ዝግበአና።
ሓላፊ ቢሮ ፍትሒ ክልል ትግራይ ቕድሚ ሐዚ ጫት ካብትግራይ ክጠፍእ ከምዝግበኦ ምፅሓፎም ይዝክር። ምስቲ ዘለዎ ናይጥዕና ዘብፅሖ ሽግርን መፍረዪ ሓይሊ ቆሪኑ ምሓዙን ሓሳቡ ዝድገፍ ዋላ ይኹን ዝትኽልክለሉ መንገዲ ግን ነቲ ሐዚ ሂወቱ ኣብ ዙርያ ንግዲ ጫት ይኹን ምምራት ጫት ዝተሞርከዘ ዝሐሸ መማረፂ ምስፈጠርካሉ እዩ ። 
ሚድያታትና ናይህዝቢ እንተኮይነን ከምዚ ዝበሉ ክፍተታት ነቲ ገባር ብምጥያቕ፣ዝምልከቶ ኣካል መንግስቲእውን ብምጥያቕ ዝሐሸ ምንባብ ሃሊው ገባር ዝጠቅም ውሳነ ከግኒ ክሰርሓ ይግባእ። ትኹረት ዘድልዮም ግን ብሚድያ ትኹረት ዘይወሃበም ብዙሓት ነገራት ስለንዕዘብ ዘለና ሚድያታት በይዛኽን ናይህዝቢ ኩና። 
ኣብቲ ከባቢ ዘሎ ትወላዲ ይኹን ሙሁር እየ በሃሊ ብዙሕ ግዜ ኣካል መፍተሒ ኣብ ምዃን ስለዘይነጥፍ ብዝተኻኣለ መጠን ህዝቢና ዝርብሐሉ መንገዲ ንምርግጋፅ ክንሰርሕ ይግበአና። ንስካ እውን ዶ ጫት ኣይከልኸል ትብል ኣለኻ ዝብል የዋህ ኣከያይዳ ዝተኸተልኩም ኣሕዋት እውን ጉዳዩ ብዓይኒቲ ኣብ ጫት ሂወቱ ዝተሞርኮዘ ገባር ገምግምዎ። ዋላ ሕማቕ ይኹን ዝሐሸ መማረፂ ካብ ዝመቻቸው ገባር ክሳቐ የብሉን። 
መንግስታዊ ኣካል ሱቅታ ምምራፁ እውን ናይዳሕን ድዩ ዘብል እዩ ። ንህዝቢ ንጠቅም ኢልና ኣብ እንውስኖ ውሳነ ብግልባጡ ህዝቢ ዘይምጉዳእና ናብ ህዝቡ ቀሪብና ዘይነረጋግፅ እንተኮይንና ስራሕና ብላሽ እዩ ዝኾን።
ጉዳዩ ብዓይኒ ሙያ ጥዕና እውን ብዓይኒ ዘለዎ ወድዓዊ ኢኮኖሚያዊ ረብሓ እውን መሰረት ገይርና ህዝቢ ዝጠቅም መፍተሒ ከግኒ ንተሓጋገዝ።
ጉዳይ ጫት ፍሉይ ትኹረት የድልዮ እዩ !
ብዙሓት ሰባት ጥዕና ቢሮ እናኻሰሱ እዮም። ኽሰታ ፅቡቅ እዩ ጥዕና ቢሮ ጥዕናኡ ሙሉእ ብሙሉእ ክሕለው እዩ ማለት ህስነት ስለ ዝኾነ።
ነገር ግን ምክልኻል ኮሮና ጥዕና ቢሮ ንዓኡ ዝሰርሐሎ ወይስ ካሊእ ኣካል?
ጥዕና ቢሮ ናይቲ ኮማንድ ፖስት ሰብሳቢዶ ወይስ ተሰብሳቢ?
ሙያዊ ምኽሪታትዶ ይትግበርለው ወይስ ፖለቲካዊ ውሳነታት?
ኮማንድ ፖስትኸ ብናማን ከምታ ናይቓደሙ ብሞራል እናሰርሐ ድዩ ?
ኮሮና እናትኸላኸልና ጥዕና ናትርፍ እምበር ፖለቲካ እናብኻዕና ፖለቲካ ኣይንጋግር። መሐለውታ ጥዕና ስለዘይብልና ሐዚእውን ጥዕናና ዝሕለወሉ መንገዲታት ነመቻቺ። ጥዕና ቢሮ ካብፖለቲካዊ ትርፊታት ዝርከብሎም መንገዲታት ጉዓዝ ምባል ሰብ ሙያ ዝህብዎ ሓሳባት እናጠመረን ንቶም መማኸርቲ ኮሚቴ ዝሰምዐን ዝሐሸ ምክልኻል ተዘይሰሪሑ ዋጋ የብሉን። ኣብቲ ንኽተሎ መንገዲ ድማ ብቢግዜኡ ዝቀያየሩ ወድዓዊ ነገራት ስለዘለው ከም ኹነታቱ ዝሐሸ ምክልኻል ዝግበረሉ መንገዲ ምሙችቻይ ወሳኒ እዩ ።ጥዕና ቢሮ ብዝሐሸ ህዝቢን ሰብ ሙያን ኣተሓባብሩ ኮሮና ዘይምክት እንእንተኮይኑ ቢሮነቱ ንወርዒ እምበር ምንም ጥቕሚ የብሉን።
መንግስቲ ክልል ትግራይ እውን ንህዝቢ ዝሓልይ እንተኮይኑ ጥዕና ቢሮ ብዓይኒ ሙያ ዘውፀኦም ነገራት ብፖለቲካዊ ውሳነ ብዘይዕብለለሉ መንገዲ እንተተግበሩ ህዝቢና ካብኮሮና ክመሓር ይስራሕ። ወሰና ወሰን ትግራይ ከየፅናዕኻን ዞባታት ትግራይ ጓኖት ክኾና ምግባር ትርፉ ኢኮኖሚያዊ ድቀት ይመስለኒ። ህዝቢ ሺሕ መንገዲታት ብዝኸልከልካዮ ቁፅሪ ሺሕ መምለጢ ነገራት ምሙችቻዩ ኣይቀርን። ነዚ ድማ ትራንስፖርት ተኸልከለ እምበር ህዝቢ ካብ ዞባ ናብ ዞባ ብዝተፈላለዩ መንገዲ እናተሓዋወሰ (ላትሓዋሸለ) እዩ ።
ብዓይኒ ጥዕና ኮፊ ሃውስ ከፊትካ ዓዲ መስተ ምኽልካል ኮሮና ይከላኸልዶ? ነዚ ዝሐሸ መፍተሒ ሓሳባት ምቕማጥዶ ኣይሐሽን? መስተ ምኽልካሉ ኣተሓሳሳቢ ዝኾን ኣብቲ ዙርያ ብምምራት ይኹን ብምንጋድ ዝነጥፉ ኣካላት ሕብረተሰብ ዝበፅሖም ናይኢኮኖሚ ውድቐት ግን ሰፍ ዘይብል እዩ ።ኮፊ ሃውስ ዘሎ ኩነታትኸ ብናይማን ኮሮና ዝከላኸል ድዩ?
ብቲ ሐዚ ዘሎ ኣከያይዳ ኮሮና ንምክልኻል ዕቅብ ይብል እዩ ።ኮሮና ከይትኸላኸልና ኣብቲ ኢኮኖሚያዊ ድቀት ግን ብዙሕ ሽግር ከምእነብፅሕ ግልፂ እናኮነ እዩ ዝመፅእሎ።
ኣብ ወቐሳ ዓለም ዘለና ሰባት ብታ ንኽእላ ዓቕሚ (ዋላ ምኽሪ ትኹን ትዕዝብቲ ምክፋል) ኮሮና ኣብ ምክልኻል ክንስለፍ ኣለና።
ኾሮና ንኩልኻ እዩ ዝሓርዮ ኣካል ሕብረተሰብ ስለዘይለ ኩልና ኮሮና ንመክት!


#ህዝቢኻ_ምግልጋል_ዕድሎት_እዩ !
ብዙሕ ሰብ ዝኾነ ማሕበራዊ ግልጋሎት ንምሃብ ዝሐሸ ገንዘብን ግዜን ከግኒ ይፅበይ እዩ ። እቲ ክኾን ዘለዎ ግን ትርፊ ገንዘብ ይኹን ግዜ ክትረክብ ከለኻ ከይኮነ ካብተን ዘለዋ ዝተፃበባ ግዜ ይኹን ንኡስ ገንዘብ ምስ ሙያኻ ኣዋዲድካ ንወገንኻ ቀልጢፍካ ኣለኹልካ ምባል እዩ ።
ናይዚ ቅዱስ ተግባር ኣብነታዊያን ካዝኾነት #ሓንቲ_ክንዲ_ሺሕ ድማ ሓፍትና ሄቨን ብርሃኑ ማንጁስ እያ።
ሄቨን(ገነት) ልዕሊ ዕድመኣ ዝበሰለት ንህዝባ ዝተፈጠረት ሰርሓ ዘይትደክም ቦቕባቕን ልባምን ቆልዓ እያ። እዚ ብተግባር ስራሕቲ ሕብረት ንልምዓት ራያ(ሕድራ) ንምፍፃም ኣብ ዝወፈርናሉ ብጋሃድ ኣመስክራ እያ!
ገነት ካትንቀሳቐሰሎም ስራሕቲ:-
1. ኣብ ዙርያ ሕጊ ሙያዊ ግልጋሎታት ምሃብ። እዚ ብፍላይ ብገንዘብ ይኹን ብሓሳብ ክፍተት ንዘለዎ ሙያዊ ምኽሪ ዘድልዮ ዝተፈላለየ ኣካል ሕብረተሰብ ከርና ብዙሕ ጥቕሚ ዝህብ ሰናይ ተግባር እዩ ። ብሙያኻ ምግልጋል ሓደ ኣካል ማሕበራዊ ግልጋሎት ስለዝኾነ ኩልና ኣሰራ ተኸቲልና ብሙያና ንህዝብና ነገልግል።
2. ኣብ ስራሕቲ ሕብረት ንልምዓት ራያ(ሕድራ):-
ሕብረት ንልምዓት ራያ ኣባላታን ደገፍታን ኣተሓባቢራ ኣብ እትሰርሐላ ስራሕቲ ከም ኣምባሳደር ኮይና ደኺምኒ ከይበለትን ኣብ ምግልጋል ትርከብ። ካብዚ ብትወሳኺ ድማ ኣብቲ ዕዱምቲ ገሻ ኮይና ዝቀረበትሉ መደብ ስለ ሕድራ ኣመሰራርታ፣ዕላማኡ፣ ክሳብ ሐዚ ዝተሰርሑ ስራሕቲ፣ንሓዋሩ ዝሕሰቡ ስራሕቲ እርይ ስምስም ኣቢላ ብምቕራባ ክትምስገን ይግባኣ። ሕድራ ምግልጋል ማለት ትግራይ ምግልጋል እዩ ። ትግራይ ምግልጋል ድማ ኢትዮጵያ ምግልጋል ስለዝኾነ ንሳ እውን ከምቲ ኣዐርያ ዝገለፀቶ ኣባላት ሕድራ ብምዃን ኩልና ህዝቢና ብገንዘብ፣ብግዜ ይኹን ብሙያና ህዝቢና ክነገልግል ነስታውስ። ኣባላት ንምዃን ኣብቲ ናይማሕበርና ናይገፅ መፅሓፍ ብውሻጠ ቦኽ ኢልኩም (ከምቲ ብዙሓት ዝጥይቑለውና) ብምጥያቕን ብናቲ ማሕበር ዕላማ ከምዝትኣምንሉ ብምርግጋፅ ንንኣባልነት መረጋገፂ ዝኽፈል ወርሓዊ መዋጮ ምስ ናይመጀመርያ መመዝገቢ ብምኽፋል ፅቡቅለቃ ናይቲ ማሕበር ኣባል ምዃን ይከኣል እዩ ። ካውኡ ብትወሳኺ ከዓ ኣብ ዘለኻዮ ኮይንኻ ብመጋነዪ ቴክኖሎጂ(online) ምዝገባ ክንጅምር ኢና መእንተ ብኣካል ከግንዩና ንዘይኽእሉ ሰባት መፍተሒ ንምሃብ።
3. ኣብ ስራሕቲ ምንቅስቓስ ይኾኖ: -
ኣብ ኣጓላት ኣሕዋትና ዝበፅሕ ዝኾነ ይኹን ፅዕንቶ ንምቕናስ ብዙሕ ክስረሑ ዝግበኦም ስራሕቲ ከምዘለው ግሁድ እዩ ። እዚ ነዊሕ ርሕቐት ዝኽየዶ ሰናይ ምንቅስቓስ "ሀ" ኢለን ብምጅማር ዝተፈላለዩ ናይኣረኣእያ ይኹን ናይምንቓሕ ስራሕቲ ኣብ ምትግባር ይግነያ። ፀገም ጓል ማለት ፀገም ኣደኻ፣ሓፍቲኻ፣ሰበይቲኻ ወይ ጎረወይቲኻ ስለዝኾነ እዚ ናኣታተን መንቃሕቲ ጥራሕ ከይኮነ ኩሉ ኣካል ሕብረተሰብ ኣብ ጎነን ትሰልፉ ዝነቅሐ ማሕበረሰብ ብምፍጣር፣ሱር ዝሰደዱ ሓለኽቲ ባህሊና ብምብጣስ ክልተኡ ፆታ ኣብ ዝኾነ ይኹን ጉዳይ ማዕረ ዘተሳትፍን ኣብ ኣጓላት ዝበፅሕ ዝኾነ ይኹን ፅዕንቶ ድማ ጠጠው ክብልን ክሰርሕ ኣለዎ።
ኣብቲ መደብ ትገንና ህዝቢኻ ከመይ ከምዝግልገል ብከምኡ(ብነፃ) ቁምነገር ከምዝሸመትና ብምትእምማን ኩልና ብታ ዝኸኣልናያ ህዝቢና ንሕግዝ ከምለለና እያምን።
እዚ ሰናይ ተግባር ንኩሉ ታካፍል ዕዱምቲ ገሻ ገብሩ ኣብ "ቀዛሕታ" ዳቕረባ ድማ በረከት መኮነን
ክብረት ይሃበልና። ካልኣት እውን ከምኣ ኣሰራ ስዕበን ህዝበን ካገልግላ ፎሮሮ ስለ ዘስንቕ ያቐንየልና!
ገነትእውን ዝተፈላለዩ ቅዱሳት ስራሕትኺ ስለዘፋለጥክና ኣፍ ሕድራ ስለዝኾንክልና ኣዐሪና ክነመስግነኪ ንደሊ። ፅባሕ ድሕሪ ፅባሕ ካብዚ ብላዕሊ ኣብ ጎኒ ሕድራ ይኹን ኻልኣት ኣብ ሰናይ ተግባር ዝነጥፋ ጥርናፈታት ኮይንኺ ህዝብኺ ከምዝተገልግሊ ሰብ ሙሉእ ተስፋ ኢና ብዚ ተግባርኺለ ከምዘይተሕፍርና ንተኣማመን ኢና።
ኣብ "ቀዛሕታ" ዝቓረበቶ ንምስማዕ ንዛ ቓፅላ ዝነሃ መራሕት መንገዲ ጭቐጡ
#ህዝቢኻ_ምግልጋል_ዕድሎት_እዩ ።
ሓንቲ ክንዲ ሺሕ የኺዋ ኣገንዒ ዓሳዲኣተን！