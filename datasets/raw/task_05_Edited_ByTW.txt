ክልተ ዛንታታት


2000 ዓ/ም።


ናይ ወፃኢ ጋዜጠኛታት ኢትዮጵያ ብግዘ ኣቆፃፅራ እውን ድያ
ንድሕሪት ዝተረፈት ኢሎም የባጭዉ ኣለዉ።


መንግስቲ ንቲ ናይ ሚሊኒየም ለውጢ ዘበን ንህዝባዊ ምንቅስቓስ
ብዝግባእ ይጥቀሙ ኣሎ፡፡- ነጋዶ እውን ካብ መንግስቲ ንላዕሊ
ይሰርሑሉ ኣለዉ። 
“ብሚሊዮናት ዝቑፀሩ ሃገር ገብነይቲ ክውሕዙ
እዮም፣ ናይ ዘፈር ግልጋሎት መኽሰባይ ክኸውን እዩ“ ተባሂሉ
ብዙሓት ሰባት ነዚ ብዝኸውን ናይ እንግዶት ዘፈርን ቋንቋታትን
ይስልጥኑ ኣለዉ። ብሚሊዮናት ስራሕቲ ከም ዝፍጠር ዝትንብዩን
ዝህብዎም ስልጠናታት ዘፋልጡን በረርቲ ወረቓቕቲ ነጋዶ በቢኣደባባዩ
ይብትኑ ኣለዉ። ኣብ መንገዲ ከምዚ ቅድሚኡ ዝወሃብ ዝነበረ ናይ
ኣንበሳ ባስ ትኬት ጥራሕ ነይሩ፡፡


ኣዋልድ ብብዝሒ ናብ ኣደባባይ ይወፃ ኣለዋ።፡ ሓደሽ ወለዶ ከም ሽሙ
ብሓዱሽ መስመር ይመፅእ ኣሎ። ስልጠና ንምእታውን ስራሕ
ንምርካብን ኣጥዒምለን መንገዲ ሸናሕ ይብላሉ ኣለዋ፡፡ ሕዚ ዘዋፅእ
ናይ ኣዋልድ ክዳውንቲ ምስራሕ ነይሩ፡፡


15


ክልተ ዛንታታት


“ሓደ ኢና" ካብ ዝብል ናባይ በለካ ለኽዐካ ዲስኩር ንላዕሊ ብዛዕባ
ህዝብታታ ዘይንገረላ ሃገር ነዚ በዓል ቅኔ እውን ኣብኪያቶ ነይራ።፡ ናይቲ መፅሓፍ ናይ: መጀመርታ ግጥሚ ናይ መጀመርታ ዓንቀፅ
እንተራኣኽዎስ ሃንደበት ወሽጠይ ተሓቲሙ ተሪፉ፡


“ይብፃሕ ናባኻ ናብ ዘይፈልጠካ


“ንሓወይ ብሩሑቕ ንዝሓልፈካ


“ንትፈልጠኒ - ንዘይፈልጠካ፣ ንትሪኤኒ - ንዘይሪኤካ ,
“መን ኢኻ በይዛኻ?“


እዚ ብሩሑቑ ዝሓልፎ ሓዉ መን ምኳኑ ይሓትት። ካብ ምዕዛብ ብዝሓለፈ ኣይምልሰሉን፣


“ከይሃከኻ እትግምተኒ፥ ዘይራእኻኒ ኣምሲልካ”


ዘይረኣዮ ከምስል መረፀ፡። ንምንታይ ዝሪኦ፤ እንታይ ከዓብሰሉ" እቲ
በዓል ቅኔ ግና መልሲ ኣየድልዮን ነይሩ፤ ሕማሙ ተረዲእዎ እዩ፡


“”ብዘይፈላጥ ቅርፂ ምልሓስ፥ ንፍገት ዘርኢ እንትትቕበል


“ብዘይ ዕዳኻ ሽምካ አንትብከል


"እትኽእል አትቕበል፥ ዘይትመውት ዘይትንቀል


“መን ኢኻ“


ንምንታይ ኢሉ ክዛረብ? ንምምሳል እንተዘይኮይኑ፣ ንግዚያዊ ፍሽኽታ


እንተዘይኮይኑ ቀሪቡ ዘዘራረቦ የለ፣


45


ክልተ ዛንታታት


 


እናንበበ ነይሩ። እንትነግረኒ፣ እቲ መፅሓፍ ሓደጋ ገጢምዎም ኣብ
ሓደ ደሴት ብዛዕባ ተነፂሎም ዝተረፉ ቆልዑት እዩ ዝዛረብ። ግዜ እናኸደ እንትመፅእ ፀገም እናበርተዖምን ኣውሬታት እናኾኑን ይመፁ።
እንታይ ዓይነት ጨካን ደራሳይ ነዚ ክፅሕፍ ከም ዝኸኣለ ገሪሙኒ ነቲ
ደራሲን መፅሓፍን ፈሪሐዮም፡፡ ምስኡ ደሚረ ነቲ ዝነገረኒ እውን
ፈሪሐዮ። በዚ ድማ ርሒቐዮ።


ሕዚ ድማ ናይ ኦርዌል 1984 ዝብል መፅሓፍ ሒዙ ኣሎ። እዚ ስራሕ
እዚ በዚ ሰሙናት ኣብዚ ከተማ ብዘይረብሕ ሕታም ተባዚሑ ንዕዳጋ
ቀሪቡ ዘሎ እዩ፡፡ ነዚ ምንባቡ ይኹን ወይ ካሊእ ገጢምዎ ኣይፈልጥን
ብዛዕባ ፀገም ምዝራብ ጀሚሩ፡፡ መጀመርታ ብዛዕባ ምቹውነት ገዝኡ
ተዘራሪብና፤ ካብኡ ብዛዕባ ፍልልይ ናብራ ምውራይ ጀሜርና ናብ ታሪኽ ኣቲና፡።


“ትፈልጥ ዶ ኔርካ ብዛዕባ ንጉስ ሳህለስላሴ እንተንብብ ኣብቲ ቤተ
መንግስቲ ቁስሎምን ካሊእ ጉድኣት ኣካላቶምን እናርአዩ ዝልምኑ
ሰባት ተደርዲርም በፃሕቲ ሃገር ይሪእይዎም ነይርም። አወ እዚ ናይ
ልመና ስልጣነ እዩ፡፡ እቲ እንዳ ቐሺ ዝመሃር ዘሎ መንፈሳዊ ተምሃራይ
እንተለመነ ፀገም የብሉን፤ መንፈሳዊ ጥቕሚ ይህልዎ፡፡ 
እቲ ድኹም እዩ ዝተብሃለ ኩሉ ግን ብልመና ጥራሕ ይመሓደር ዝበሎ መን እዩ?"
ኢሉኒ።


ብውሽጠይ “እዚ ካብ ናይ ወፃኢ መፃሕፍቲታት ወፃኢ ሕዙ ሪኣዮ ዘይፈልጦ ቆልዓ ብዛዕባ ታሪኽ እንታይ ኣፍሊጥዎ እዩ ዝዛረብ ዘሉ"
እናበልኩ ምስመዐይ ቀፂለ፡፡


“ከዓ ፤ ተንቀሳቐቓሳይ ከተማ" እናበሉ ይፍግሩና። ዘላን ነገስታት እንተበሉ እንታይ ኣለዎ ... እቶም ነገስታት ኮኑ እቲ ህዝቢ ነቲ ዘለዎ
ወገን ካብ ምምንጣል ወፃኢ ካሊእ ነገር ኣይፈልጡን ብሙህዞ
ንፀገምካ ምስዓር ኣይፈልጡን። ሓደ ከተማ ሰሪቶም ክነብሩሉ ዘይከኣሉ


56


ክልተ ዛንታታት


እዮም። ብዝረኣዮ ነገር ውንኡ ተሰሪቑ ስኽተኛ ኮይኑ ነይሩ፡፡ ኣብ መወዳእታ ራብዓይ ዓመት እዩ ናብ ዓርሱ ተመሊሱ ብደንቢ ምጭዋት፣
ምስሓቕ ዝጀመረ፡፡ ኣነ ሓሳባዊነተይ ከይለቐቕኩ (ኣይዲያሊስት ኮይነ)
ካብ ሰብ ሰናይ ነገር ይርከብ እዩ ምስ ዝብል እምነተይ እየ ትምህርተይ ዝወዳእኽዎ፡፡ ካብ ሓሳባዊነተይ ኣናጊፋ ብደቂ ሰባት ናብ ተስፋ ቖራፃይነት ክመፅእ ዝገበረኒ ናይ ስራሕ ዓለም እዩ።፡


ግዘ ይጎዪ ኣሎ፤ ትልሚ ምስ ኣውፃእኹ ድሕሪ ሓሙሽተ ዓመት ንዓርሰይ ምብፃሕ ናብ ዝደልዮ በፂሐ ኣይረኸብክዎን። ብርግፅ ካብ
ዓለም መምህርነት ወፂአ ኮፍ ዝብለሉ ወንበርን ዘፍጠሉ ሞኒተር ኮምፒተር ዘለዎ ስራሕ ረኺበ ኣለኹ፡፡ ዋላ ኢንተርኔት ኣይሃልዎ እምበር ሶፍት ኮፒታት የንብበሉ እየ። ካብ ሰብ ሰናይ ነገር ምፅባይ ግን
ጠጠው ኣቢለ ኣለኹ፡፡ ኣይካታዕን፤ ኣይሰብኽን፡፡


78


ክልተ ዛንታታት


ራማ ናተይ ራማ ከም ከውሕታትኪ ህልውናኺ እውን ክደርቕ
'ዝተፈረደልኪ! ራማ! ስራሕ ምፍተሐይ እዩ መስለኒ ናይ ቁልዕነት ኣእጋረይ ፈተውቲ ዝነበሩ ከውሒታት ራማ ውን ክብለኒ ጌሩኒ። ራማ ሜዳታታ ናይ ጎቦታታ ተፃረርቲ እዮም። ሜዳታታ ፍራፍረን እኽሊን
ዝቦቕሉሎም ለምለም ቦታታት እዮም።፡ ጎቦታታ ድማ መፈተሺ ብርኪ ጥራሕ እዮም፡፡


ቆልዑት ኮይና ስራሕ እንትንፈትሕ የዕሩኽትና ኣበይ ከም ዝኣተዉ ስኢናዮም ሰፈር ጭው ኢሉ ብላዕሊ ፀሐይ ብታሕቲ ኣእማን ጥራሕ
ህልውናና ከይዘንግዑ ዝተረፋ ክሳብ ዝመስለና ብህክያት ቁል0ነት ህክይ
ኢሉና ከም እንውዕለሎም ፈዛዝ ዕለታት ዝመሰለ ነገር .., ሎሚ እውን ዝቖፀረትኒ ቆልዓ ተተረፈትስ ውን ኢሎምኒ። ውነ ጌረ ከምዚ ብሰባት
ምዝንጋዕ እንትገጥመኒ፣ ህክያትን ስራሕ ምፍታሕን ኣይኽእሎን።
ፀሓይ ኣዲስ ኣበባ ከዓ ዘይኣመላ በርቲዓ ኣላ፡፡


ኣቦይ መምህር ስለ ዝነበረ ካብ ዝተመደበሉ ከተማ ራማ ቀይሩኒ ኢሉ
እንተየመልከተ ካብ ሳልሳይ ክፍለይ ጀሚሩ ኣብኡ እዩ ኣንቢሩና።
ንቖልዓ ካብ ዓብዬ ናብ ንእስ ዝበለ ከተማ ምዝዋር ክንድዚ ለውጢ
ከይህልዎ ይኽእል፡፡ ዋላ ኣብ ዓብዪ ከተማ እንተነበረ ካብ ሰፈር ኣይወፅእን ቖልዓ።፡ ቁሩብ እናዓበና እንትንኸይድ ግና ከተማ ክናፍቐና
ጀሚሩ፡፡ ኣብ ራማ መብራህቲ የለ፣ ማይ የለ፡፡ ማይ ካብቲ ናይ ሓባር


97
ክልተ ዛንታታት


ኣብ ዝኾነ ግዘ ኣነ ኮፍ ናብ ዝብለሉ ቢሮ ናይ ፎቶኮፒ ማሸን መፂኡ።
ቅዳሕ ዝደለየ ኩሉ እናመፀ ኮፒ ግበረለይ ይብለኒ ጀሚሩ። ሓላፊትና ናይቲ ማሸን ሓላፊነት ብኣና ጌራቶ። ኣብቲ ቢሮ ዘለና እውን ተቐቢልናዮ። ይመፁ  ኣባዚሕና ንህቦም።  ደብዳበ፣ ሪፓርት፣
መረዳእታ፣ ፕሮጀክት፣ ቅብሊት ወረቐት፣ መለለዪ ወረቐት፣
መሰልጠኒ ሰነድ፣ መፅሓፍ.. ኩሉ ኮፒ ጌረ ከከም ኣድላይነቱ
(መጠረዚ ማሽን እውን ተወሲኹ እዩ)  ጠሪዘ ይህቦም። ሓደ
መዓልቲ ስራሕ እንትፈትሕ ብገፀይ ጀሚረ ዝተፈላለዩ ናይ ሰብነት ክፍልታተይ ኮፒ ጌረዮም ነይረ።


 


 


ኣብ ናይ ጎጎል “ካቦት" ["The overcoat") ዝብል ድርሰቱ ዘሎ ሰነዳት ብኢዱ ዝግልብጥ (ሽዑ ማሸን የለን) ዝኾንኩ ይመስለኒ ነይሩ፡፡
ኣብ ሃፅያዊ ኣገዛዝኣ ሩሲያ ቢሮክራሲ ውሽጢ እቶም ዝተሓቱ
ሰራሕተኛታት እዚኣቶም እዮም። መበል ዓሰርተ ኣርባዕተ ደረጃ ኦፊሰራት እዮም፡፡ ቱቲላር ካውንስለር ይበሃል።፡ ካብ ናይ ሩሲያ ክላሲክ ድርሰታት ኣይጠፍኡን፡፡ ተማሂሮም ትሑት ደረጃ ዘለዉ ስለ ዝኾኑ ናይ
ዘመናዊ ሰብ ጭንቀትን ሕፍረትን፣ ተስዓራይነትን ክብሪ ንዘይምስኣንን ንምትሕውዋስን ዝግበር ቃልሲ መርኣያ እዮም፡፡ ምስ ምቅርቲ ቆንጆ
ወይዘሪት ፍቕሪ እንተሒዝዎም መከራ እዩ። ኣብ ቢሮና ቲቱላር ካውንስለር ኮይነ ምስራሕ ካብ ዝጅምር ፀኒሐ ኣለኹ። ምምሕያሽ ዘይከኣለ ቲቱላር ካውንስለር። ናይ ገልባጣይነት ስርሐይ ከይኣኽለኒ
ሓለቕተይ እናበዝሑ መፂኦም ፀገም እንትገጥሞም ኣነ ኮይነ ዝፈትሖ።


“ሃይላይ ኔትዎርክ ተበላሺዩ ዝኾነ ነገር ግበር" ነቲ ሰርቨርና ኣጥፊአ የብርህ፡፡ ንዓርሰይ እውን ኔትዎርክ እንትበላሸው ስለ ዘሕርቐኒ ዝኸኣልክዎ ኩሉ ክገብር ሕጉስ እየ። ነዚ እማ ከይተኣዘዝኩ እየ ዝሰርሖ፡፡


“ሃይላይ ፍሎረሰንት ተቓፂሉ" ናብ ስቶር ከይደ መሰላልን ቅያሪኡን ኣምፂአ ይቕይሮ፡፡ ናይቲ በረንዳ እንተደኣ ተቓፂሉ ነቲ ፍሎረሰንት
103


ክልተ ዛንታታት


ኣብ ቁልዕነት እንትኸውን ዘይምፍላጥ ናይማን እውን ገነት እዩ።
ምኽንያቱ ከዓ ቆልዑት ዝገጥምዎ ቃልሲ የብሉምን፤ ዝበፅሖም መኸራ የለን፤ ኣብ ትሕቲ ሓለዋ ዓበይቲ ኮይኖም ኣብ ዘይምፍላጥ ገነት ይነብሩ። ዓበይቲ ፀገማቶም ንዘይተቓለሱሎም ህፃናት ግን፣ ነቲ
መከርኦም ክንደየናይ ከም ዝርድእዎ ብዘየገድስ፣ ዓርሶም ኣብ ዘይዕድሚኦም ዝቃለሱዎ መከርኦም እዩ፤ ናይዚኦም ድርብ ሓዘን እዩ፡ እቲ ፀገም ዝፍጠር ቆልዑት ሳልሳይ ዓለም ናብ ቁልዕነት ናብ
ዘይነቕሑ ዓበይቲ ምኳን እንትሰግሩ እዩ፡፡ ዘይምፍላጥ ኣብ ዓበይቲ መከራ / ትራጀዲ እዩ። ስቓዮም ይፈልጥዎ እዮም፤ እዚ ሓዘኖም እዩ፤ ፍልፍል ስቓያቶም ምኳኖም ዘይምፍላጦም ከዓ እቲ ዝዓበየ
ስቓይ እዩ፡፡


እቶም ናይ ቀደም ብዛዕባ ምስኣኖምን ፀገሞምን ይፍለጡ እምበር ምስ
ህዝቦም ዝመፆም ሸኽሚ ጌርም ስለ ዝቕበልዎ ብዘለዎም ይቃለስዎ፡፡
“ምስ ሃገርኻ መዓት ዳርጋ ገዓት" ይብሉ፡። ብሓባር ዝመፀ ፀገም ግላዊ
ሓዘን/ትራጀዲ ኣይኸውንን እሞ ምኽኣል የድሊ እዩ ካብ ዝብል ሒሳብ ዝመፀ ምኳኑ እዩ፡፡ ሎሚ ግን ዓለም ተቐይራ ኣላ፤ ሸኽሚ
ሳልሳይ ዓለም ምሽካም ዘየድሊ ግዴታ ናብ ዘይኾነሉ ብርኪ በፂሑ ኣሎ፡፡ ኩሉ ዘሎን ዘየለን ዓቕሙ ተጠቒሙ ንሃገሩ ገዲፉ፣ ንህዝቡ
ራሕሪሑ፣ ናብ ዝሰልጠነ ዓዲ ጓኖት ኣቲዩ ዜግነቱ ቐይሩ ካልኦት ህዝብታት ጠጠው ኣብ ዝበልዎ ስልጣነ ብቕሳነት ክነብር መሪፁ ኣሎ፡፡


ዝመሃር ከስደድ እዩ። ትሰርሕ ዘላ ከትስደድ እዩ። ሕልሞም ስደት
እዩ። ብኣየር ዝኽኣለ ብኣየር ዘይከኣለ በረኻን ውቅያኖስን ጥሒሱ ናብ ዝምነዮ ሃገር ብምብፃሕ ካልኦት ኣብ ዝሃነፅዎ ዓለም ክነብር
ህይወቱ ኣሕሊፉ ክሳብ ምሃብ ይበፅሕ።


ቅሳነት ግን ስጋዊ ኣይኮነትን። “ናይ ሰብ ወርቂ ኣየድምቕን"
ከምዝበሃል ዋላ ንኸብዶም እንተዓንገሉዋ ስምዒት ጎዶሎነት ግና ኣይገድፎምን።


110


ክልተ ዛንታታት


ተፈተውቲ ናይ ኣምሓርኛ መፃሕፍቲ፡ ብርቅርቅታ፣ ሰመመን፣ የታንጉት ሚስጢር፣ ስራሕቲ ሲድኒ ሼልደን፣ ጉንጉን፣ ፍቅር እስከ መቃብር
ወዘተ.,፣ ደሓር ከዓ ከም፡ ኦሮማይ፣ ደራሲው፣ ሌቱም ኣይነጋልኝ፣
ሰባተኛው መልኣክ ወዘተ. ብዝተረደኣ መጠን ኣንቢባቶም እያ፡፡ ካብ ብፅሐታ ንላዕሊ ሓሲባ እያ፡፡ መማህርታ ነዓዓ ከም ህፃውንቲ እዮም ነይርም፡፡


እነኣ ንምዕባይ ሓዋ ከም ድሌቱ ከኾን እናፈቐደት ነዓዓ ግና ቁፅፅርን ኹራን እንተብዘሐትላ ከም ትፀልኣ ገይራ እያ ዝተርጎመቶ።
ንኽልቲአን ቆናጁ ብጣዕሚ ዝፈትወን ኣቡኣ ብቑልዕነታ ምሟቱ ጎዲእወን እዩ፡፡ ናይ ቤት ትምህርታ ናይ ተዋስኦ ክለብ ኣባል እያ ነይራ፤
ኣምሓርኛ መምህሮም ብጣዕሚ እዩ ዘበረታትዓ ዝነበረ። ንሓዋሩ እውን
ሕልማ ተዋሳኢት ምኳን እዩ ነይሩ፣ ስነ ልቦናዊ ዕፀኣ እውን ተዋናይት
ክገብራ ዝደለየ እዩ ዝመስል ነይሩ፡ ብጋህድ ዝሰኣነቶ (ወይ ከዓ ዝሰኣነቶ መሲሉ ዝስመዓ) ሓቃዊ ቅቡልነት ውርይቲ ተዋሳኢት ብምኳን ካብ ኣድናቖት ህዝቢ ክትረኽቦ..።


ናብ ኣዲስ ኣበባ ምስ መፀት እያ፣ ሃረር ናይ ፍቕሪ ከተማ እንትበሃል
እንታይ ምኳኑ ዝተረደኣ፡ ኣብ ሃረር እውን ከም ዓለም ድላዩ ሕሾትን ምስሉይነትን እንተሃለወ ሰብ ብሰብነቱ ፍቱው እዩ፤ ሰብ ምስ ሰብ
ክፃወት ደስ እዩ ዝብሎ፣ ሰብ ስምዒቱ ክገልፅ ኣይፅገምን፤ ኣብ ኣዲስ ኣበባ ግና ክብድ ዝበለ ኣየር እዩ ዘሎ። ሰብ ንሰብ ክብሪ ዘለዎ
ኣይመስልን፣ ኩሉ ንነፍሱ እዩ ዝጎዪ። ካብ ምስራሕ ብዝሰርሑ
ምሕጫጭ እዩ እቲ ሰብ ዝቐንዖ። ኣብቲ ቤት ትምህርቲ ናይ ተዋስኦ ክለብ የለን። ካልአይ ብርኪ ክሳብ ትውድእ ናይ ተዋስኦ ንጥፈታ
ከትዓግቶ ነይርዋ። ኣብቲ ቤት ትምህርቲ ሓድሽ ኮይና ምስ መፀት ከምኣ ምስ ዝመስላኣ ከትዓርክ ገዘ ኣይወሰደላን፤ እቲ ኣብ ቅድሚት
ኮፍ ዝብልን ዝጥምታን ወዲ ጥራሕ ነይሩ ዘግርመላ ዝነበረ።


158


ክልተ ዛንታታት


ኣብ ካሊእ ምሸት ከምቲ ዝለመድዎ ብእግርም እናኸዱ ኣቦ መዞሪ ኣብ ዝርከብ ክፎትይዎ ጀሚሮም ናብ ዘሎ ሆቴል ኣቲዮም ክሰትዩ ጀሚሮም፡፡


“ረአ ሞባይል ብዙሕ ጥቕሚ ሒዙ እዩ መፂኡ" ኢሉ ግዛቸው ፀገዓ ፀግዒ እቲ ሆቴል በይነን ኮፍ ናብ ዝበላ ኣንስቲ እቲ ሆቴል ኣመላኺትዎ፡፡ ኩለን ሞባይለን ኣብሪሀን ይሪኣ ነይረን። ሓደሽቲ ደርፍታት ማዲንጎን ብዙኣየሁን እናተቐያየሩ ዓው ኢሉም ካብቲ ዓብዪ
ስፒከር ይወፁ ኣለዉ።


ግርማይ ስሒቑ ካብቲ ቢራ ኣልዒሉ ሰቲዩ “እቲ ዝበልኩኻ ፅሑፍ ኣንቢብካዮ ዶ?”" ኢሉ ሓቲትዎ፤ ስልኩ ሓፍ ኣቢሉ ናብኡ ገፅ ኣዚሩ
ነቲ ፅሑፍ እናርኣዮ።


"እወ፣ እናረእኽዎ ነይረ" ኢሉ ንሱ እውን ስልኩ ሓፍ ኣቢሉ
ኣርኢይዎ፡፡


“ፍቕሪ ማለት ንዓርስኻ ኣጋሊፅካ ምሃብ፣ ውሕስና ዘይብሉ፣ ብባዕሉ ዝመፅእን ዝኸይድን፣ ካብ ፍቓድ ወፃኢ ዝኾነ፣ ከምዚ እውን ኮይኑ ምፍቃር ዕላማ ህይወት ከምዝኾነን ንፍቕሪ ብኻሊእ ነገር ምትካእ ከም ዘይከኣልን ንምትካእ ምፍታን መርገም ጥራሕ ከም ዘምፅእ
እዮም ኩሎም ዝፅሕፋ" ኢልዎ ግርማይ ብዛዕባ እታ ዝበላ ፅሑፍ እንተጠቓልላ።


ግዛቸው ብኹሉ ነገር ተጠራጣራይ እዩ፤ ንጥርጣርኡ ዘጉልህ ነገር እዩ ምእማን ዝቐልሎ እምበር ይጠቅም እዩ፣ ወይ የሕጉስ እዩ ስለ
ዝተብሃለ ክኣምን ኣይጓየይን። “ካብ ፍቕሪ ወፃኢ ኣብ ርክብ ደቂ


234
ክልተ ዛንታታት


እውን ዶ ክንድ እዚ የፅልእ እዩ መዓዝ እዩ ኸ ምትንፋስ ጣዕሚ
ሃሊይዎ ዝፈልጥ? ንምንታይ እዩ ሕዚ ምትንፋስ ዘፅለኦኸ ንግርማይ ዘግረመሉ ነይሩ፡፡ ንህላወኣ ኣፍልጦ ዝሃባ ጓል ሄዋን ንህልውንኡ
ኣፍልጦ ከም ዘይትህብ ተረዲኡ ንዓርሱ እውን ንህልውንኡ ኣፍልጦ ካብ ምሃብ እናወፀ ነይሩ። ነቲ ቢራ እውን ክሰትዮ ኣይደለየን። ኩሉ ነገር ከም ዘፅለኦ ንግዛቸው ደጋጊሙ ይነግሮ ነይሩ፡፡ ነቲ ቢራ ብገዲ
ክሰትዮ እንትፍትን ንዓቐብ ከብሎ ይብል እሞ ናብ ሽቓቕ ጎይዩ በፂሑ ተመሊሱ። ምንም ኣይተለወጠን። ውሽጡ ክብድብድ ኢልዎ ህያብ
ንምንታይ ከም ዘይሓለየትሉ ክሓስብ ጀሚሩ፡፡ ምንም ነገር ኣብ ቁፅፅሩ
ዘየለ መሲሉ ተሰሚዕዎ፡፡ ምንም፡፡ ሕይወቱ ትርጉም ዘይብላ፣ ከምታ
ካብ ላዕሊ፣ ካብ ደበና ተላዒላ መፂኣ ኣብ ምድሪ ተጋጪያ እትጠፍእ ማይ፣ እትጠፍእ መሲላቶ፡፡


ኣእዊ ኣእዊ፣ ጉየ ጉየ ኢልዎ።፡ ሓሲብዎ ዘይኮነስ ዘይፈልጦ ሓይሊ
ካብ ድሕሪት ርእሱ ነይሩ ዝደፍኦ። ነቲ ቢራ መሊሱ እንትጥዕሞ ሕዚ
እውን ንዓቐብ ከብሎ ኢሉ ናብ ሽቓቕ እናጎየየ ከይዱ፡። እቶም
ኣተኣናገድቲ ክንደይ ዘገርም ሰብ ስለ ዝሪኡ፣ ጨጎርኡ ዘሕመሞ ወይ
ከዓ ካብኡ ዘይኸፍአ ነገር እዩ ዝመሰሉም፡፡ ኣብ ርእሱ ከቢድ ፈተና
ከም ዘሎ ዝፈልጡ ንሱን ጌዛቸውን ጥራሕ እዮም ነይሩ፡፡


ተመሊሱ እንትመፅእ፤ “በቃ ተረጋጋዕ፣ ኣይትስተ፣ ተረጋጋዕ እሞ ተንፍስ" ኢልዎ ግዛቸው፡፡


ግርማይ ካብ ውሸጡ ደፊኡ ካብ ቁፅፅሩ ወፃኢ ክኾን ይደሊ ዝነበረ ስምዒት ሓይሊ እንትሓስቦ ኣፍሪሕዎ፣ ለካስ ኣብ ጥዕናን ዕብዳንን ዘላ
ድንበር ከምዚኣ ቀጣን እያ ኢሉ ሓሲቡ። ክረጋጋዕ ከም ዝግበኦ፣ ናብ
ነብሱ ክምለስ ከም ዘለዎ ሓሲቡ “እወ፣ ሓቅካ፣ ከረጋጋዕ እየ፣
ከትንፍስ እየ" ኢሉ ዝተሰመዖን ብዛዕባ እታ ቀጣን ደምበር ዝሓሰቦን
ንግዛቸው ነጊርዎ፡፡ ክልተ ኣማራፂ ከም ዘለወኦ ተገሊፅሉስ፣ ካብቲ ፀሊም


235