ክልተ ዛንታታት


ሞባይል ስልኪ ኣውፂአ ነይረ። ሽዑ ብ 09 11ን ብ 0913ን ዝጅምሩ ቁፅሪታት ጥራሕ እዮም ዝነበሩ፡። ዝድውለሉ ዝድውለለይ ስለ ዘይብለይ
ስልኪ እንታይ ክዓብሰለይ ኢለ ንነዊሕ ግዘ ሰብ ስልኪ ሓዝ እናበለኒ ሸለል ኢለዮ ነይረ፡፡ ዋላ ሲም ካርድ ንምውፃእ ክባር ኣይነበረን፤ ኣነ እንተውፅእ 375 ብር እየ ከፊለ ኣውፂአ::


“ክንድውለልካ ኢና” ኢሉምኒ፡። ካብዚ ንደሓር ካብኣቶም
'ዝሰማዕኽዎ ነገር የለን፤ መስከረም ኮይና ናይ መላለዪ ፖስተራቶም ፎቐድኡ ተለጢፉ እንትሪኦ ማንዴላ ከም ዝጭርሕ ሰብ ሓደ ኢዱ ጨቢጡ ንላዕሊ ሓፍ ኣቢሉ ኣብ ትሕቲኡ “ትምህርቲ ንነፃነት” ዝብል ጭርሖ ተፅሒፉ ሪአዮ።
                                      
                                          42
     ክልተ ዛንታታት


ተራ ዜጋስ ተራ እዩ “ህይወቱ ከቕንዕ" እናተቓለሰ ዝውዕል፤ ልሂቅ ኢና ዝብሉ ግና በቲ ተራ ዜጋ ልክዕ ናይቲ በዓል ቅኔ ኣውያት፣ ንብዓት ከም ዘይተረድኡ ብምሕላፍ፣ በዚ ድፍን ካይ “ሓደ ኢና” ዝስብከቶም “ንናይ ባቢሎን መንደቕ ኬላ" መሰረት ኮይናምዎ፡፡


እዚ ግጥሚ ወሽጠይ ተንኪፍዎ፤ ነቲ መነደቕ ተሻጊረ ምርኣይ ከቢዱኒ ነይሩ፤ እዚ በዓል ቅኔ ግና ንብዓተይ ሓቢስለይ። እንኳዕ
ተፈጠርካ ፀጋዬ፤ እንኳዕ ብርዕኻ ኣልዐልካ ፀጋዬ፤ እንኳዕ ሓተትካ ፀጋዬ! ዳዕሮ ዓዲ ዝኾኑ ዓበይቲ የለዉናን ይብሉ፣ ነቶም ዘለዉ፣ ነቶም ሓቂ ዝተዛረብዎም ሰብ ስራሕ ግና ይሸፋፍንዎ፣ ይሃድምዎ፤ ዝፈተዉሎም ነገራቶም ጥራሕ እናመረፁ ይወስዱሎም፡፡ እንኳዕ እኳ ጸሓፍካልና !


 
                                                             48                
       ክልተ ዛንታታት


ዓለም ኣብ ትሕቲ ቁፅፅር ዘደምም ድንቁርና እያ፡፡እንትነመሃር ዓለም እትልወጥ ብናይ ሓባር ፃዕሪ ከምዝኾነ ይንገረና። ግን ድማ ንናይ ሓባር
ፃዕሪ  ዕንቅፋት ዝኾነን ብዛዕባ ግላዊ ፍታሕ ዘድልዮን ናይ ግለሰባት ደንቁርና ዝንገረና ነገር የለን “ድንቁርና ተፈጥርኦም እዩ ክበፅሑሉ እዮም" ተባሂልና ዶ ይኾን ከይነገሩና ዝሓልፍዎ፤ ልክዕ ምትንፋስ ከምዘይነመሃሮ?


ሓደ ሓዲኡ እዚ ሸኽሚ አዚ የደንግፆ እሞ፣ ዝተጋነነ ዓፀፋዊ መልሲ እንትህብ፣ ንሕድሕድ ስጉምቱ ንዓርሱ ካብ ኩሉ ንቕድሚት ሓሲቡ
ብምስራዕ ናብቲ ናይ ድንቁርና ረግረግ ተሃንዲዱ ይጥሕለሉ። ነቲ ተስዓራይነት፣ ከምዙይ ሓቢሩ ብምርሳሕ፣ ዘምለጠ ይመስሎ፡፡ ካሊእ ድማ ናብ ተስፋ ምቑራፅ ብምዝንባል ንዓለም ክትርስዖ፣ ክርስዓ
ይሙክር፡፡ ሓደ ዝገብርም ክልቲኦም ብዝሓዝዎ ኣንፈት እንትቕፅሉ
ኣብ መወዳእታ ንቲ ዝፀልእዎ ክፍኣት ናይ ምቕባልን ብኡኡ ናይ ምጉባጥን ዕድሎም ማዕረ ምኳኑ እዩ፡፡


ዓለም ንኹሉ ናብ ክፉእ መንገዳ እናፀምበረት ወይ ድማ ተስፋ እናቑረፀት ሕማቕ ጌራ ምስ ወደአቶ መን ክበፅሐላ እዩ?
                                                     81
         ክልተ ዛንታታት


ዓምዲታትን ስእልታትን ዝተመልአ፣ ደቂቕነትካ ክትርኢ ዘገድድ ነይሩ:: እቶም መጋረጃታቱ፣ ስእልታቱ፣ መብራህቲታት፣ መኣዝኡ
ካብቲ ካብ ቀፅሪ ወፃኢ ዘሉ፣ ህውከት ዝበዝሖ ጎደና ፍፁም ዘይራኸብ ኣንፃራዊ ነይሩ፣ ካብዚ ህውከት ዝኽውል፣ ዕረፍቲ ዝህብ ድባብ፡፡


ነታ ዘፍቀራ ፀሊዩላ - ድሌታ ክሰምረላ፣ ሕጉስቲ ከትኾን፡፡ ንዓርሱ እውን ፀሊዩ ፍቕሪ ክህቦ፣ ከሪኦ...።


ነታ ክትጭነቕ ዝወዓለት ልቡ ብፀሎት ክሕክማ ጀመረ፡፡ ኣብዚ ግዘ እዚ ኣብ ዓይነ ሕሊንኡ ዘይሓሰቦ ምስሊ ክርኢ ጀመረ። የዕንታ ከምታ ፍቕሩ
ዝመስላ ቆልዓ ክንደኣ ምስ ዝኾኑ ተኣኪባ እንትትስሕቕ ተራኢይዎ፡፡
እቶም ምስኣ ዘለዉ ብግልፂ ኣይረኣዩን፣ ንሳ እያ ትረአ። ፀጉራ ፍሪዝ ተሰሪሓ ፅዕድው ዝበለ ጅንስ እያ ዝገበረት። ግርማይ ደንጊፁ ዓይኑ ገሊፁ የማን ፀጋም ጥምት ኣቢሉ። መሊሱ ዓይኑ ዓሚቱ ድፍእ እንትብል እቲ ምስሊ መሊሱ ተራኢይዎ፡፡ ገፃ ክረኣዮ ጀመረ። ገፃ ጥራሕ እናሰሓቐት ብግልፂ ተራኢይዎ፡፡


ግርማይ ካብ ዝተንበርከኾ ተላዒሉ፣ ከይተፈለጦ ካብ ዓይኑ ዝወፀ ንብዓት፣ እናሓበሰ ብታሕጓስ ተመሊኡ ወፂኡ፡: ዘጋጠሞ ነገር ክኣምን ኣይከኣለን። ፍቕሩ ኣብ ኢዱ ክትኣትው እያ፡፡
                                                 131
              ክልተ ዛንታታት


ፍቕሪ ትህልው ትኾን፡፡ ፍቕሪ ዘይመለዓዓሎም ኣይምሰልጠኑን ነይሮም፡፡
ፍቕሪ ዘይምዓቀቦም ካብ ዝረኽብዎ ዘጥፍእዎ ክበዝሕ ነይሩ፡፡ መቸም
ፍቕሪ ዘይብሉ ፅባቐ ክፈጥር ኮነ ክረኣዮ ኣይከኣሎን። ፅባቐ ዘየድንቕ
ህዝቢ ከዓ ክስልጥን ኮነ ስልጣነ ክዕቅብ ኣይከኣሎን። ሓዊ ፍቕሪ ጎዲሉና ዶ ንኾን ድሕሪት ዝተረፍና? ንምፍቃር እንታይ እዩ ዘድሊ?
መቸም ፍቕሪ ሃንደበት ዝግለፅ እንተኾይኑ፣ ተገሊፁ ብድሙቑ ክንብልበል ዝፈቅድ ኩነታት እውን ከድሊ እዩ። ኣብ ኣፍሪካ ምፍቃር ስለ ዘይተኽኣለ ዶ ይኾን ድሕሪት ዝተረፍና። ኣብ ኣዲስ ኣበባ ምፍቃር ይከኣል ዶ ይኾን? ንምፍቃር መጀመርታ ንባዕልኻ ክትኾን ክፍቀደልካ
ኣለዎ - ኣብ ኣዲስ ኣበባ ንባዕለይ ክኾን ይኽእል ዶ? ንምፍቃር፣ስምዒት ፍቕሪ ክግለፀልካ ምሱጥ ክትኾን ኣለኻ - ምሱጥ ዜጋታት ክህልዉ ዘይትፈቅድ ዓዲ ክትስልጥን ኣይከኣላን፡፡


ናብ ዘይሪኦም ገዛውቲ ወገን ብመስኮቱ እናማዕደወ ሓሳባቱ ምምልላስ ቀፂልሉ፡፡ ሓሲብዎም ዘይፈልጡ ሓሳባት ክረኣይዎ ጀሚሮም፡፡ ንፍቕሪ ክንድ እዚ ዋጋ ኣይህቦን ነይሩ፡፡ ንፍቕሩ ብቐሊሉ ክሰድዳ ከም ዘይብሉ፣
ህይወቱ ክትቃናዕ እንተኾይና ንሳ ከም እተድልዮ ዝበለፀ እናኣመነሉ መፂኡ። ክሳብ ሎሚ ንምንታይ ትርጉም ዘለዎ ህይወት ክመርሕ ከምዘይከኣለ ተረዲእዎ፡፡


ንሱ ከም ካልኦት ብዘይኣመነሉ ነገር ክሕጎስ ስለ ዘይከኣለ፣ እምነቱ ሂቡ ክሕጎሰሉ ዝኽእል ነገር ኣይረኸበን ነይሩ። ስለዚ ምስ ነጋዶ መፅሓፍ እናወዓለ እዞም ዓመታት ከም ደቓይቕ እንትጎዩ ኣይተፈለጦን፡፡
                                                 153


        ክልተ ዛንታታት


ደሚቓ ትረአ ነይራ። ዘወር ኢሉ ስዳርኡ ዳርጋ ጠጠው ኣቢሉ ክሪኣ ዝሓለፋ ሰከንዳት ንሜክሲኮ ዘደስከላ ነይረን፣ ናብ እዝኑ ዝኣትው ድምፂ ኣይነበረን፣ እቲ ውሕጅ ሰባት ከም በረድ በብዘለዎ ዝረግአ
ይመስል ኣብ ዓይኑ ዝተስኣለ ብሕታዊ ምስሊ እታ ፃዕዳ ተኸዲና ጫመኣ ተፅርግ ዝነበረት ቆንጆ ጥራሕ ኮይኑ.። እዚአን ሰከንዳት ሃንደበት ዝተቋረፃ ሰብ እንትገጭዮን ይቕርታ እንትበሃሃልን ነይሩ፡፡


ድሕሪኡ ናብኣ ዘይሩ ጠጠው ኢሉ፣ ንድሕርሕሪት እውን እናበለ፣ከይዱ ከዋግዓ ደሊዩ የመንትእ ነይሩ፡


ሰላም ዶ ክብላ”


ከዋግዓ ዶ?


ወዳ ዶ ይኾን? ወዳ እዩ እምበር እንታይ ሕቶ ኣለዎ!


ከመይ እያ ፀቢቓ ዘላ! ከምዚ እናሓሰበ፣ ናብ ድሕሪት እናንሰሓበ፣
እናተጋጨየ፣ ከየዋገዓ መንገዱ ቀፂሉ፡፡ ኣብ ቅድሚቱ ኮነ ኢሉ ከገጭዮ ኢሉ ንዝነበረ ሰብ ዘወር ኢሉ እንትሪኦ ንሱ እውን ዘወር ኢሉ ኣሕሊፍዎ። ተጋጪዩ ክፃረፍ ተሃንጢዩ ነይሩ፡ ናብ ውንኡ ምልስ ኢሉ ኣምሊጥዎ፡፡


“ህይወት ወሊዳ! ፅቡቕ ዘላ እያ ትመስል፤ ፀሎተይ ሰሪሑ ማለት እዩ።፡ ንሳ ኣይነበረትን ዕፃይ፤ ዕፃይ ኣሪእኒ እኮ እዩ" እናበለ ናብታ ካፌ ከይዱ፡፡


                                                           156




       ክልተ ዛንታታት


"እሺ ፅቡቕ ኣነ ከዓ ምፅሓፍ እዩ ዘሕጉሰኒ" ኢሉ መሊሱ ናብ
ድሕሪቱ መናዕ ኢሉ እቲ ንበይኑ ኮፍ ዝበለ ንጥበብ እናገልገለ ዝሸምገለ ሰብኣይ ሪእይዎ፤ “ረአይ ጎበዝ ፀሓፋይ ክኾን ይኽእል፣ ሰነፍ
ፀሓፋይ ክኾን ይኽእል፤ ዋንኡ ንሱ ኣይኮነን፤ እንትፅሕፍ ዝረኸቦ ርውየት እዩ ምንባር ክቕፅል ዝገብረኒ፤ እዚ ከተማ ብፀላኢ እንተተወረረ እውን ዝገብሮ ነገር ምፅሓፍ እዩ ዝኾን፣ ነዓይ ምፅሓፍ
ማለት ልክዕ ዝናፈቐ ኣፍቃሪ ንፍቕረኝኡ ረኺቡ ከም ምሕቋፍ እዩ፡፡
ዓለም ከመይ ከም እትኾነለይ ኣየገድሰንን፤ ናብዚ ዝመፃእኹ ፊደላት ክሰርዕ፣ ህይወት ኣብ ወረቐት ክፈጥር እዩ፤ ነዚ ከዓ ዝኸፍሎ ዋጋ
ስኡን ምኳን እንተኾይኑ ይኹን !”" ኢልዎ፡፡


                                                             173


ክልተ ዛንታታት


ሓቂ እንተኾይኑስ ሓደ ሰብ ክንደየናይ ዝተመዛበለ ስነ ልቦና
እንተዝህልዎ ከምዚ ዓይነት ነገር ነዚ ኹሉ ግዘ ሒዙ ክፀንሕ ከም ዝኽእል ሓሲባትሉ፡፡ ሎሚ ከምዚ ዝብላ ዘሉ እቲ ፎትኡ ሪኣ ንሳ ምፅሓፍ ምስ ጀመረትሉ እዩ፣ ቅድሚ ፎትኡ ሪኣ ምፅሓፋ ግና፣ ድሕሪ ኮሌጅ ኣብ ፌስ ቡክ ኣብ መዝገብ መሓዙት እንትተኣታተዉ ፈላማይ
መልእኽቲ ቅድሚ ዓመታት ባዕሉ ልኢኹላ ኣይመለሰትሉን ነይራ።
ንምንታይ ሽዑ ሱቕ እንትትብሎ ካሊእ መልእኽቲ ዘይለኣኸለይ... ኢላ ሓሲባ። ሸለልተኝነት ዶ ይኾን.. ሕዚ እንተዛርቦ ከዓ ንክሕሹ በሪ
ኸፊተሉ... ብዙሕ ነገር እናሓሰበት ኣብ መወዳእታ ድቃስ ወሲድዋ፡፡


ኣጋ ንጉሆ ግና ካብ ዝገርም ሕልሚ ነይራ ዝነቕሐት፤ ብሕልማ ባዕላ ደቂሳ ይረኣያ፣ ካብ ድቃሳ ዝተበራበረት እንትመስላ፣ ኣብ ሕልማ እያ
ዘላ፣ ሕዚ እውን ዝተባህረረት ካብ ካሊእ ናይ ሕልሚ ድቃስ እያ ዝባህረረት.። ናብ ዘይትወፆ ናይ ሕልሚ ዓለም ዝኣተወት መሲልዋ እናተጨነቐት እናሃለወት ኣብ መወዳእታ ወጊሑ ኣብታ ግድም ዝበለትላ ዓራት ባህሪራ።


ቁርሳ ቆራሪሳ ናብ ስርሓ ክትኸድ ኣብ ቅድሚ መስትያታ
እናተኸዳደነት ንባዕላ ሪኣ ተሓጒሳ - ካብ ነዊሕ ጉዕዞ እያ ናብዚ ዝበፅሐት፣ ነፃ ኮይና ነፃነታ ኣኽቢራ ከም ቃሕታኣ እያ ህይወታ ዝነበረታ። ብዓርሳ ተሓቢና ንዓርሳ ኣፍቲ መስትያት እንትትስዕም እናሓለመቶ ዝሓደረት ዘገርም ሕልሚ ዘኪራ “እዚ እውን ሕልሚ
እንተዝኸውን ኸ?" ኢላ ንዓርሳ ሓቲታ፡፡


                                        179
ክልተ ዛንታታት


ከተሓሳስቦ ዝፀንሐ ሕቶ ሕዚ ዝተመለሰሉ መሲልዎ፡፡ ንግርማይ ትኽክለኛ ናይ ተፃራሪ ፆታ ፍቕሪ ኣብ ምድናቕ ዝተመስረተ ኣይኮነን።
ኣድናቖት ደሓር ዝመፅእ እዩ፣ ብሓደ ግዘ ካብ ሓደ ንላዕሊ ብሓያል ናይ ፍቕሪ ምሳጠ ኮይንካ ምድናቕ ምሕሳብ ዕሽነት ክኸውን ይኽእል
እዩ፤ ግርማይ ዝፈልጦ ፍቕሪ ሃንደበት ዝተቐፃፀሮ እዩ፡፡ ሃንደበት ተቖፃፂሩ ዓብሊልዎ ኣሎ፡፡ ስለዚ እዚ ካብ ቁፅፅርና ወፃኢ ዝኾነ
ምሳጠ ዝመፀሉ መንገዲ እንተደኣ ዘይፈሊጥና ሓንሳብ ኣብ ልብና ነጊሳ ዝነበረት ጓል ሄዋን እንተደኣ ስኢንናያ ካሊእቲ ሃንደበት ዘይትኣትወሉ ምኽንያት እውን ኣይህልውን - ኣብ ቁፅፅርና ኣይኮነንያ። ሓደ ልቢ ሓንቲት ንግስቲ ጥራሕ እያ ክትህልዎ እትኸእል፣ እታ ንግስቲ እንተደኣ ዘየላ ግና ካሊእቲ ዘይትግለፀሉ
ምኽንያት እንታይ እዩ? እዚ ሕቶ ሕዚ ንዕዑ ዘተሓሳስቦ ኣይኮነን
ምኽንያቱ ኣብ ርእሱ 'ህይወት ዶ ህያብ?' ዝብል ሕቶ ሕዚ የለን። ሕዚ ንግስቱ መን ከም ዝኾነት ፈሊጥዋ እዩ፡፡ ክነግራ ኣለዎ፡ ቀልጢፉ ከፍልጣ ኣለዎ፡፡ ምስ ኪርከጋርድ እናተኻተዐ ግና ቅድሚ ፍቕሩ
ምእዋጁ ክገብሮ ዝግበኦ ጥንቃቐ ኣዘንጊዕዎ ኣሎ::
ቅድሚ ምንጋሩ ምኽሪ ክሰምዕ ነይርዎ - ሕዚ ግና ብርእሱ ምሕሳብ ጠጠው ኣቢሉ ኣብ ምሳጠ እዩ ጥሒሉ ዘሎ፡፡


ስልኩ ከፊቱ፣ “ነዓኺ ዘለኒ ፍቕሪ ኣፍሪሑኒ" ኢሉ መልእኸቲ
ፅሒፍላ። ምስከነይቲ ህያብ ነዚ መልእኽቲ ምስ ረኣየት ደንጊፃ፡፡


                                      202


ክልተ ዛንታታት


ድሕሪ እዚ ንሰሙናት ኣይፀሓፈላን - ካብ ቡን ንላዕሊ ቢራ ጥዑም መሓዛ ኮይንዎ ኣሎ፡ ከም ቡን ናብ ሓሳብካ ኣቲኻ ብቕጀላኻ ደበናታት እናጨደድኻ እትነፍር ዝገብር ዘይኮነስ ብኣንፃሩ ሓሳብኻ
ረሲዕኻ ክትድንዝዝ ዝሕግዝ እዩ፡፡ ምሸት ክትነቅሕ ዘይኮነስ ደኺምካ
ክትድቅስ እዩ ዝገብር፡፡ ኣብዚሑ ሰቲዩ ኣይሰከርን፣ ጥራሕ ጭንቀት ክትገድፎ ሓደ፣ ክልተ ሰቲዩ እዩ ዝንቀሳቐስ፡፡ ሕዚ ሓሳቡ ዘጭንቕ
እምበር ዘሕጉስ ኣይኮነን። ቀልጢፋ ካብ ሓሳቡ ከውፅኣ ኣለዎ፡፡
ሓሲቡ ምንም ዝገብሮ የብሉን፡፡ ኣብ ውሽጡ ጭራፍ ተስፋ እውን
የብሉን ማለት ኣይኮነን - እዚ ተስፋ ግና ኣብ ዕድል ዝተመስረተ
እምበር ንሱ ክገብሮ ዝኽእል ነገር ዘለዎ ኣይኮነን - ዕድሉ እንተይልሉ
ነገራት ይስተኻኸሉሉ ይኾኑ፡፡ ሕዚ ልቢ ዓዕቢኻ ወይ ዘዕበኻ ክትመስል ጠፊእኻ ምፅናሕ ጥራሕ እዩ ፍታሕ ኮይኑ ዝተርኣዮ።


ቢራ ምስ ቡን ጥዑም መሓዙት ኮይናምዎ ኣለዉ። ሎመዓንቲ እውን
ምስ ግዛቸው እንትራኸቡ ምሳሕ ኣብ ዝበልዑሉ ገዛ ናይዚ ቅነ ኣመል ከም ዝገበርዎ ቢራ እውን ሰቲዮም እዮም ወፂኦም። ካብኡ ናብ ካልዲስ ከይዶም ቡን እናሰተዩ፣ ስርሖም ኣብ ኮምፒዩተሮም እናሰርሑ
ቁሩብ ሰዓታት ክፀንሑ እዮም፡፡


“ስማዕ ግዛቸው ትማሊ እኮ ጉድ ኮይነ ነይረ” ኢልዎ፣ ናይ ትማሊ ጌግኡ ክነገሮ ጀሚሩ፡፡ ጌዛቸው ልቡ ኣብ ስርሑ ይኹን እምበር ቅንዕ ኢሉ ክሰምዖ ጀሚሩ፡፡


ዘረብኡ ቀፂሉ፣ “ኣየሸገርን ኢለ እናመሓልኩ መሊሰ ዘይኸውን መልእኽቲ እናፀሓፍኩ መሊሰ ይቕሬታ እናሓተትኩ ሓዲረ” ኢልዎ፡፡


ማይ ከወቅዕ ውዒሉ ደገ ጥዑም ዛሕሊ ነይሩ፤ ናይ መካኒሳ መንገዲ
እንትጅምርዎ ፍሬሸ ድራፍት ኣለዋ ኣብ እትበሃል ገዛ ውሸጣ መሊኣ
ኣብ ደገ ሰባት ወንበር ተደርዲርሎም ብድራፍት ተራሲኖም ዓው ዓው
እንትብሉ ሰሓቖም ከም ርጉዶም ዓቐን ስሒቱ ይረአዩ ነይርም፡፡ እቶም


                                           209