________________


ክልተ ዛንታታት


44


ሓዱሽ ስራሕ ብምርካበይ ብደስታ ኣትዮዮ ላብ ለይፈልጦ ገዛ ኣቲወ ኮፍ እንትብል ብድሕሪተይ ኽልተ ወድን ጓልን መናእሰይ ኮፍ ኢሎም ላተዘራረቡ ክስመዐኒ ጀሚሩ። ክስሕቑ እንድሕር ለይደለዮ ብጭራሽ ሃምለይስሑቕይ፣ ኽልቲኦም ኣነ ብለይ ምሰሓቐይ ይበለፅ፣ ኣነ እጅ ልበልፅ ላተብሃሃሉ ነይሮም። ለይምስሓቕ ልድለ ኾይኑ ድዮ? ኣብዚ ልመሰለ ገዛ ኣትዮም ብዛዕባ ለይምስሓቕ ሃመይሎም የዋግዑ? ኣመሪካውያን ስሓቕ ልምፍጣር፣ ልምሻጥ፣ ልምዕዳግይ ወጻኢ ልገበርዎ ገንዘብ ሓሲበዮ። ስኖም ይርገፍዋ ታይ ኾይኖም እዮም ለይስሕቑ! ፍቕሪ ቁልዕነት ጽዋ ዓሻ የናግሮምሎ።


ኮፍ ኢለ ላሃለኹ ለይተፀበኽዎ ሰብ መጺኡ። ኣብ ሓድሽ ስራሕ ልተቖፀርኹሉ ትምህርቲ ቤት ልሰርሕን፣ ሱቕተኛ ልኾነ መሳርሕተይ እዮ። ቐጢን እዮ። ሓጭር እዮ። ልፍትዮም መፅሓፋት ሒዙ እየ ልርእዮ። ሽሙ
ይነግረኒሎስ ስሓቐይ ሞሊቑኒ ነይሩ። ያይላል እዮ ይብሃል። ታ ዓይነት ሹም እዮ? ያይላል (ክሕይል እዮ) ላበልዎስ ይግረምኹም ኢሉ እዮ ግዲ ደቒቑ ቓርዮ። እንድዕዋ። ኣብ ልተፋለጥናሉ ምዓልቲ ብዛዕባ የዕርኽቱ እንትነዋግዕ ዓርኪ ሃምለይብለይ ነግሮሎኹስ "ብሕቲ ከልቢ እዮ" ኢሉኒ። ኸልቢ ታገይርዎ?


ኣብ መፅንሒ መምህራን እንትንጋነ ንእሽቶ ንእሽቶ ነዋግዕ። ኣብ ፈለማ ሰሙን ና ዊልያም ጎልዲንግ "Lord of the Flies" 


……………


55 ክልተ ዛንታ


ልባዕለይ ካብዚ ላወፃእኹ የኾነይ ልናገርለኹ። ኣነ ካ ህዝብይ መንግስትይ ልብኣስኩ ቖማጥ ልኾንኩ ውጽኢት ዘምባዊ ስልጣነ እየ። ዶስቶዮቭስኪ ትገልፃተለኹ "ኣነ ለተ ሻሂ ክሻዕ ለይስኣንኽዋ ዋላ ዓለም ላብ ግሃነም ተወረደት የደንቐንይ" ሃምልብ ሰብ። ምዝማን ምስ ተግባራዊነት ኣፋቲሑናሎ። 
ናፍልጠት ነጻነት ኣለና፣ ኣእዳውና ግና ተኣሲረን እየን፣ ናምፅሓፍ ነጻነት ኣለና ርእስና ብብዝሒ ናምምሳል ሓበሬታታት ተደፊኑ እዮ። እዚ እዋን ናተግባር ለይኾነስ ናይ ወግዒ እዋን እዮ። ክሪስጋርድ ሃምልተዓዘቦ "ሰባት ልለይጥቀሙሉ ናምሕሳብ ነፃነቶም ልምክሕሓስ ክብሉ ናምውጋዕ ነፃኒቶም ይጥይቑ።"
ካላዕሊ ዓመፅ፣ ካታሕቲ ለለ ምሱለይነት፣ ኣብ መንጉኡ ምልማስ ኣሎ። ዓለም ልኽንፈልጦ እትፈቕደልና ትሰልበና ስለ ልዳለየት መሰልኒ። ተይለይኾይኑ ግን ወይ ላብ ዓማፂነት ወይለ ላብ መምሰላይነት እንድሕር ለይኣተና ቦታ የነግንይ። ኹሉሹዕ ደጋውያን፣ ጓና ብሌን ፣ መዕረፊ ለየብላ ነብሲ። 






ክልተ ዛንታታት


84


ሃምኡ ሃምልነበረ ላሓደረ ክርድአኒ ጀሚሩ። ቖልዓ ኾይነ እነይ ብሞት ትፍለየኒ ተላ ሰባት ልምንታይ ይሓዝኑ 
ሀምልነበሩ ልምርዳእ እኹል ንቕሓት የነበረንይ። ብናቑልዕነት ልቦናይ ለለ ንራኸብ ኢና ልብል እምነት ስለ ልነበረኒ ብርግፀኝነት ክሻዕ ልፈልጦ ምንም የሓዘንኹይ ነይረ። ብናፍቖት ልእነዋይ ላተፀበኽዋ ነይረ። መለስ ትሞትተሎ ናሞት ትርጉም ዋላ ተተረድአኒ ናምንባሩ ትርጉም ግን የርድኣንይ ነይሩ። መለስ! ብናይዩይ ብፃያቱይ ቓልሲ ግና ኣብ መሬት ልወረደ ሓቅነት ለለዎ ኣፍልጦ ልተውሃቦይ ናብዙሓት ብሄራዊት ኢትዮጵያ ሰባት ምርኣይ ግና ናዩ ኣምባገነንነት ልዕኦም ታማለት ሃምልነበረ የረድኣካ።


ነጻነት ሃም መዋኽዕቲ አብ ሕድሕድ ልቦና ሰባት ትብላዕላዕ እንድሕር ለይጀመረት ኾይና እዛ ነጻነት ናቡዙሓት ኣምባገነንነት ልኽመፅእ ትገብር እምበይ ኻልእ ምንም ጥቕሚ የብላይ። ኣብ ሃምዚ ልበለ ኹነታት ኾይኖም እዞም ውሑዳት ካብና ቡዙሓት ኣምባገነንነት ናውሑዳት ኣምባገነንነት እንተልመርፁ ክውቀሱ ድዮ? እዚ ልሕተት ልነፃነት ተቐቢሉ ነፃነቱ ምቕጻል ልኣበዮ ብዙሓን ይኾን። ሚልረ ሓግዘኒማ "ሓደ ኣግኒና ለይንዓግቦ ነገር ፍቕሪ እዮ፤ ሃምልድለ መጠን ለይንህቦ ነገርለ ፍቕሪ እዮ።"  


ግና ቾኬቭ ሃምልብሎ " ፍቕርይ፣ ዕርኽነትይ ልምክብባር ህንዲ ጽልኢ ልኣክል ልሰባት የተሓባብሩይ" ኮይንና እኒሆ ነገራቶም። ናህልውናዊበ(existentialism) ፈላስፋታት ኹነታት ደቂ ሰባት፣ ለዚ ሸኽሚ ሰባት ላስተማሰሉ፣ ብዛዕባ ዕድል ወዲ ሰበይ ኹነታት ቓልስይ መስተርእየትነት (absurdity) ይራቐቑ። ኣብ ልዕሊ እዚ ሓቂ ህልውናና፣ ንእሽቶ ኾይንኻ ጓንነት (መፃእተኛነት) ህስምዐካ ብልገብር ናዘመን መንፈስ ትፍተን ተለኻ ብሄራዊ–ህልውናዊ (ethno-existential) ናመነባብሮ ሸኽሚ ልተሸከመ ሰብ እንድሕር ለይኾነ ልርድኦ 


914 ክልተ ዛንታታት


ካውንስለር የኾንኻይ ልምቸወካ።" ህብሎ ይደሊ እሞ ኣጻብዕተይ ለለ " ጠንኪርኻ ምስራሕ ናሂወት ግዴታ ሀምልኾነ ተልርድአካ" ኣብ ሂወተይ ረኽዓት የብለይ" ልብል ምሰማዕኻ።" እዚ ዓለም ብዓለሙ (Universe) ካጫፍ ፅንፊ ክሻዕ ጫፍ ልምዲ ለሎ ናይኻ ሂወት ክዕቅብ ሃምለይኽእል ተገይሩ፣ ላብ ደረጃ ኣተም ወሪዱ፣ መጠኑ ሓልዮ እዩ ተሰሪሑ። ኣብ ኹሉ ፍጥረት ሓንቲኣ ቅመም ብሓንቲ ግራም እንድሕር ትውስኽ፣ ወይለ ጉልበት ስሕበት ብቑሩብ ተልጋገ፣ ወይ ሓንቲ ብዓይኒ ለይትርአ ኣተም ብጣዕሚ ውሕድ ብልብሃል መጠን ማሱ ካልእ ተልኾን ነይሩ፣ ምድሪ ሂወት ትሽከመሉ ባህርያት የምነበራይ፤ መዐቀኒ ብለይብሉበ ገዚፍ ኩልንታ ልበለ ኢዚ ትኣምር ሒሳብ ሂወትኻ ክዕቀብ ለኽእል ምዃኑ ፈሊጥኻ ልልህውናኻ ዋጋ ልትህቦ እንድሕር ለይኽኣልኻ ምንም ተበልኹኻ የትረኽዕይ" ክብል ይደሊሞ "ብሂወት ምህላይድኣም  ጨለ" ላበልኹ ይፅሕፍ። ልኣክል ፍቕርይ ማሃያይ የግነለኹ ኾንየኮ። ወይለ ልኣክል ምግናይለ ሃምዚ የፅዊ ይኾን? ልኣክል ምግናይ ማለት ጎዶሎነት ምፍጣር እምበይ ምምላእ የፈልጥይ ማለት ድዮ? ሀሃም ሰቡ መስል…። ኣነ ለ ልኣክል መግነኹ ሃምኣቶም መማረርኹ ዶ? ኣይመስለንይ። ተግኑተለኹ ፀውየኩም እየ። 


ካስራሕ ወፃእ ስራሕ የፈታሕኹይ ኣብዚለ ኣፍቲለ ናትርጉም ስራሕ ላሰራሕኹ ቅርሺ የግኒ እየ። ህንዲ 
ልስርሖ ዋላ ተለይኣግነኹ ናዓርሰይ ገልባጢ ኾይነ ኣለኹ።


405 ክልተ ዛንታታት


 ብለይካ እሶም ኻልእ ተጠቃሚ የነበራይ፣ እሳቶም ፅዋ ከቋርጹ ክብኩከለው ብለይካ እታ ትሕት ብልበለ ድምጺ ትወጽእ ልነበረት ብሉዝ ደርፊ ኻልእ ጠሽ ትብል ድምፂ የነበረትይ።  ብግዳም ናመኪናታት ክላክስይ ፍሬንይ ድምፅታት፣ ናታኽሲ ኣሳፍርቲ ዋጭዋጫት፣ ኣብ መንገዲ ልሽቅጡ መናእሰይ ዓድጉና ልብልይ ናዋጋ ኣዋጃት… ይስምዑ ነይሮም።


ግዛቸው ለዚ ሱቕታ ሰይሩ እላስሓቐ፤ "ግርማይ ቕድሚ ሰሙን ሃምዚ ሃምልኾን ምነገረኒ የምኣመንኽዎይ ነይረ" ኢሉ። 


"እወ፤ ምን እያ ዛለፍቐርኻያ ኸ? የፍቕራ ነይረ ዲኻ ኸ ልበልኻ?" ብልዎ ገዛኢ።


"እስቲ ግልፂ ግበሮ ተይሓባባእኻይ ኣዋግዐና" ኢሉ 
ግዛቸው ትቕብል ኣቢሉ። 


"ግልፂ ምግባር ኸብደኒ እዮ፤ መማህርትና እያ ነይራ፣ ኣብ ፌስቡክለ ቕድሚ ኸዚ መልእኽቲ ሰዲደላ ይፈልጥ ነይረ ግና የዋግዐትንይ ነይራ፤ ኸዚ ብቐዳማይ ለልዐልኻኒ ፎቶ ምስ ለጠፍኽዎ ብኡኡ ምውጋዕ ጀሚርና… ኻብኡ…"


ተይወድአ ኣቋርጽ ኣቢሉ "ኻብኡ ፍቕሪ ሒዙካ?" ላበለ ኣስሒቕዎም። "መን እያ ንገረናይ ዶ?"


ግርማይ ቡንይ ስፕሪስይ ትሰቲሎ ቀስ ላበለ እየ፤ ካብዛ ስፕሪስ ፍት ኢሉ ኮፍ ብለበላ ጭሕሙ ምድራዝ ለ ኣመሉ እዮ። ጭሕሙ ላደረዘ "ርኣዮ ኣብ ሂወተይ ልኾነ ትኣምራት መጺኡ ኣሎ፣ ብጸጋ ክቕበሎ እኒሄኒ ላሃደምኹ፣ ላሓጨጭኹ ክነብር የኽእልይ" ኢልዎም።


"ህናግ  የደለይ። መን`ያ ሃምዚ ልቐየረቶ?" ኢሉ ገዛኢ።
146 ክልተ ዛንታ


ፍቕሩ ብፌስቡክ ከዋግዕ ኽኢሉ፤ እሳለ ምስኡ ምጭዋት ብምፍታያ ኣሐጕስዎ እዮ። ምስኣ ትፅሓሓፍ ተሎ ዛምዓልቲ ሃም ሰከንድ እያ ትሓልፍ። ካሜክሲኮ ክሻዕ መካኒሳ ተይተፈለጦ ልልዕሊ ሓደ ስዓት ልኾን ወክ ላገበረ ገዝኡ ብልበፅሐ ድኽምኽም ኢልዎ ነይሩ። ኣብዚ እዋን ኣዲስ ኣበባ ኣብ ስሉጥ ዕብየትይ ልምዓትይ እያ ነይራ፤ በቢምዓልቱ ሓደሽቲ ኣስፋልትታት ላተኸተሉ ብምዝጋይ ጉራይ ፎቓት ላቦቐሉ ልሓድሩ እዮም ልመስሉ– እዚ ናመካኒሳ መንገዲለ ናይዚ መርኣያ እዮ። መብዛሕትኦም ዜጋታት ሃፍትይ ጥሪቲይ ለፍስሱላ ሕምብርቲ ኢትዮጵያ እያ ኣዲስ ኣበባ፤ ካ ቐረባ ግዜ ላውዚ ግና፣ በተለይ ለ ድሕሪ መረጻ ቴስዓይ ሸውዓተይ ፖሎቲካ ቕንጅትይ፤ ገመንኣ ትርአ ጀሚራ ኣላ። ተጋሩ ላተፈለዮ ኣደዳ መጥቃዕቲ ምኻኑይ ኹነታት ላሓመቑ ህንደየናይ ኽፍእ መልክዕ ልሕዙ ሀምልኾኑ ልተገለፀሉ ተጋንፎታት ነይሩ። ድሕሪ ቴስዓይ ሸውዓተይ ብሙልእ ልቢ ልኣዲስ ኣበባ ሃም ገዝኡ ልርእያ ትግራዋይ ለቲ ገመና ለይርኣዮ ጥራሕ እዮ ልኸውን– እቶም ኣብ ፊት ልፊት ዮንቨርስቲ ኣዲስ ኣበባ ልግነዮ 
መናፈሻ ድባብ ብዛዕባ ጎጆሞ ተውርዮ ተለው ኣብ ርእሱ ተቛሪጹ ልቐረየ ለዚ እዮ ልነበረ።


ግርማይ ድሕሪ ስራሕ ምጅማሩ ግዜ ቑልዕነቱ ላብ ለሕለፈላ ሑሞራ ኸይዱ የፍልጥይ፣ ሑመራ ናንግዲ ኸተማ ሃም ምዃና መጠን ብቓዕማ ለውጢ ተርእላ እያ። ልሱዳን ለውፅእ ናባቡር መንገዲ ለ ክዝርግሐላ እዮ ብልሰምዑ በዛ ዓዲ ሙሉእ ተስፋ ካምቑራፅ ክወጽኡ ገይርዎም እዮ፤ ልምዓት ላተሳለጠ ብልመፀ ቑፅሪ ሃም ቴስዓይ ሸውዓተይ ልበለ ዓንቀፍቀፍ ላሃሰሰ ሀምልኸድ እዮ ለተስፈዎ– ዋላ በሰላ ተሓደገሉ፣ ግዜ ለየሕውዮ ቑስሊ ኣይህልይ። ኸዚ ለለ ፍቕሪ ተስፋ ሂብዎ ኣሎ።


148 ክልተ ዛንታ
ፍቕሪ ለይድገም እንድሕር ኾይኑ ልሓቐኛ ፍቕሪ ክነግንዮ ንኽእለሉ ሃብዚ ልዕኡ ልተብሃለት ጥራይ ሃምልኾነ ሓሲብዎ። ንዐኣ ተለይገንይዋ ፍቕሪ ልብሃል ኣብ ሂወቱ የህልይ ማለት እዮ። ካብ ልቡ ለይኣመነሉ ነገር ለ ኣይገብርይ። ፍቕሪ ሓሊፉኒ ኢሉ እንድሕር ሓሲቡ መተካእታ መተካእታ ምንም ነገር የቕበለይ፣ 
ሃም ልሓልፎ ኣሚኑ፣ ለሕለፎ ነገር ፅባቕኡ ላለፈለጠ እዮ ክነብር ልፍትን ወይለ ካልእ መልሲ ከግኒ እኒሄዎ……።"


ምሸት ደኺምዎ ገዝኡ ትኣትሎ ልሓስቦም ነገራት ሃይጠፍእዎ ይፅሕፎም እዮ፣ ኸዚለ ሃምኡ ልምግባር ላፕቶፕ ኣብሪህዋ። ኣብ ገዝኡ ኾፍ ልብለሉ ወንበር ልክዕ ሃም ና ቢሮ ወንበር ተሽከርካራይ ወንበር እዮ፣ ገዝኡ ኾፍ ኢሉ ልልሰርሕሰብ ኣድላይ እዮ። ምስ`ዚ ወንበር ለይኸድ ንእስ ልበለ ና ካፌ ዓይነት፣ ኣብ ማእኸሉ ብለሎ ሓደ እግሪ ጠጠው ልብል፣ ጠረጴዛ ለ እኒሄዎ። ልምታይ ፍቕሪ ለይድገም ኢሉ ልዓርሱ ሓቲቱ። ትነፍቅሮ ነገር ኣብ ስሚዒት ፍቕርና ጽዕንቶ ይህልዎዶ? ካልእ መልሲ ለድልዮ ሓሳቡ። ለዚታት ላሓሰበ ኾፍ ሃብልበሎ ተላዒሉ ለታ ጉሓት ልዘከራ ናቑልዕነቱ ፍቕሪ ክርኢ ሻንጥኡ ኸይዱ፣ ሰነዳቱ ለቐመጠላ መትሓዚት ኣውፂኡ፣ ካብኡ ናኻልኣይ ብርኪ ናተመራቖ ተምሃሮ መጽሄት ኣውፂኡ፣ ናሃቶም ክፍሊ ላብ ለለዎ ገጽ ኸይዱ ፎቶኣ ክርኢ ጀሚሩ። ኣብ ነዊሕ ግዜ እዮ ነዚ ፎቶ ልርኣዮ፣ ካልእ ለ የብሉይ። ፎቶኣ ክትህቦ ትሓታተሎ ልኾነ ክዝክር ጀሚሩ። ኣብ ጎድኑ ኮፍ ልበለ ኣያኡ ኣብ 
ደርጊ ልዑል ወታሃደራዊ ብርኪ መዓርግ ልበፅሐ ቆልዓ ነይሩ ሃይትህቦ ልገበረ፣


ላስሓቐ "ትፈልጢ ዲኺ፣ ናፍቕሪ ደብዳቤ ላፅሓፈ፣ ምስ ፎቱአን ኣብ መጽሄት ልኽወፅእ ይገብሩ’ዮም እኮ…" ኢሉ። ትህቦ ኢላ ልነበረት ኢዳ ስሕብ ኣቢላ መሊሳታ። ኣብኡ ኣብ ኤርትራ ስለ ልሞተ ልተጋደልቲ ሻዕብያ ኾነ ል ሕውሓት ፅልኢት ነይርዎ። 


ክልተ ዛንታ 149




ደባልቄ ኣብና ወትሮ ቦቱኡ፣ ካና ፔፒሲ ኪዎስክ ፍንትት ኢሉ፣ ኮፍ ኢሉ ርእይዎ።


"ኣፍታ ፔፕሲ ጥቓ ኾፍ ልበለ ሰብ ‘ርኣየካ ኣሎ ዶ?" ኢሉ ሓቲትዎ። ጌታቸው ደባልቄ ልጥበብ ተዋስኦ ሂወቱ ሂቡ፣ ትፅሕፍሎ፣ ላተዳለወይ ስራሕ ቤት ተዋስኦ እላመርሐይ እዮ ሂወቱ የሕሊፍዋ። ሃምዚ ጡረታ ወጺኡ ጸጉሩ ሰይቡ፣ ጎቢጡ፣ ልምንቅስቓስ ኣብ ልፀገሞ ዕድመ ኾይኑ ለ ላብዛ ልፎትያ ቤት ተዋስኦ እዮ 
ልመፅእ። እዞም ተካእቱ ለ ዓውይ ኽብሪይ ፍቕርይ እዮም ልህብዎ።




"እቲ ልበይኑ ለሎ ድዮ… እወ" ኢሉ መሊሱሉ።


"ኣርቲስትይ ፀሓፋይይ እዮ፣ ቕድሚ እስኻ ምውላድካ ላብ ጥበብ ዓለም ልኣተየ፣ ኣብዚ ኸባቢ ካለለው ነገራት እቲ ብዕድመ ልዓቢ እዚ ኦም ጥራይ እዮ፣ እዚ ኹሉ ለሕለፎ ሂወት ብገንዘብ ልገንዘብ ልነበረ ይመስለካ?" ላበለ መሊሱ ላብ ድሕሪት መናዕ ላበለ ርእይዎ። "ሕጉስ ወይለ ደድተኛ ሂወት ልነበሮ አይመስለካይ? ሕጉስኸ እንታይ እዮ? ኣሎ ድዮ? ዕላማኻ ኣግኒኻ ልነበርኻዮ የኾነካይ?" ኢሉ ሓቲትዎ። ከይኩን የመለሰይ፣ ሃንደበት ናግርማይ ስሚዒታዊ ኾይኑ፣ ሃም ዓሻ ላብ ረብሓ ክቕየር ለይክኣል ሕቶ ምሕታቱ የኸዚንዎ። ምስኪናይ ዕድሚኡ ብዋዛ ኸባኽና እዮ ኢሉ ሓሲቡ። 


"ረአ እዚ ሰብ እዚ ኣብ ስራሕ ዓለም እኳ ሰለስተ መንግስታት ሪኡ ኣሎ፣ ብሃይለስላሴ ግዜ መንእሰይ 
ነይሩ ቅልል ልበለ ሂወት መንእሰይ የሕሊፍ ይኾን፣ ብደርጊ ግዜለ ካጥበብ ተይተፈለየ ነቲ ሓያል ናጭቆናይ ራዕድይ ኣገዛዝኣ የሕሊፊዎ ኣሎ። ድሕሪ ደርጊለ ይሀው… ኣሎ። ሎሚ ኣብ ጥሮታ ኾይኑለ የርሓቐይ። ‘ታ ይመስለካ ንብርቱዕ?" ኸዚለ ለይኹን የመለሰሉይ። 


171 ክልተ ዛንታ


የእዳው ሃም ኽንቲት  ቐሊለን፣ ኣፃብዕቱ ኣብ ጫፈን ቲፍ ቲፍ ላበለ ካልወፅእ ደቀቕጢ ናርሃፅ ነጠብጣባት ወፃኢ ኻልእ ስሚዒት የህባይ ነይረን። ላበይ ሃምልኸድ ምሕሳብ ጣጠው ኣቢሉ፣ እግሩ ላብ ልመርሖ ላተኸተለ፣ እላዋግዑ ልሪኦ ልነበረ ገፃ ልክዕ ላብ ዓይነ ሕሊኒኡ ትመፅእ ተሎ፣ ኣብ ኣፍ ልቡ ናሃሴት ማይ ልነትዐት ይመስል ልልቡ ላሐጎሰት ተጥሕላ ትሙክር፣ ልቡ ለ ውቅዒት ላወሰኸት ላብ ላዕሊ ትድይብላ ይመስሎ። ልክዕ ብመርፍእ ልሱልስ ሙዚቃ ላብ ደሙ ሃም ልኣተወ፣ ኩሉ ነብሱ ኣብ ርግኣት ኾይኑ ተነቓቒሑ ነይሩ። ኣእጋሩ ልረግፅኦለዋ ጐሓፍ መንገዲ እግረኛ የፈለጠንይ ለሎ፣ ላተንሳፈፈ ይኸድ ሃምለሎ እቲ 
ልገፁይ ለእዳውይ ልወቅዕሎ፣ ልሸሚዙ ለንበልብልሎ ንፋስ ጥራይ ነይሩ ልፍለጦ። ሃምዚ ልበለ ሰላም፣ ኣብ ምድሪ ክንሪኦ ፈጣሪ ለፍቐደልና፣ ቐልቐል ገነት እዮ ልመስል። ግዜ፣ ናዮ ገጽ ጥራሕ ክርኢ ኢሉ፣ ሃም ናወትርኡ ምጉያይ ጠጠው ኣቢሉ’ሎ። ናኹሉ ነገር መዐቀኒት ኾይና ልኹሉ ነገር ሰሪዛቶ። ልኹሉ ነገር ሰሪዛ ታሓጓስ መሊኣቶ። ለዚ ትሓጓስ ኣብ ውሽጡ ተሸኪሙ እንድሕር ኣፅኒሕዎ ልፍንድእ ክሻዕ ልመስሎ ፀጥ ኢሉ ምንስፋፍ ገና ክቕፅል የኽኣየለይ። ኽንፍታቱ ኣንዊሑ ዘርጊሑ ሓደ፣ ክልተ…  ኢሊ ኣዋቒዑ ክለዓል፣ ልዕሊ እቲ ደበና ክኾን ደልዮ – ክንፊ ግና የብሉይ፣ ኣእዳው እዮ ለለዎ። ክጎይይ ላበለ እላቐልጠፈ ምስዳር ጀሚሩ ላብ ውንኡ ብልተመለሰ ሓዲግዎ። ክዘልል ደልዮ ብሓደ እግሩ ነቲ ምድሪ ክፈናጠረሉ ወቒዕዎ። ኣይዘለለን ናቲ መሬት ስሕበት  ቐሊል የኾነይ። ሃምዚ ልበለ ተሓጓስ ርእዮ የፈልጥይ። ኹሉ ነገር ነቐሒ ይሰምዖ ነይሩ። ልክዕ ካውሽጡ ሓዊ ተፈጢሩ ብኢዱ ክወፅእ ልበለ እዮ ልመስል። ኣብ ውሽጡ ለሎ ሓዊ ብኢዱ ዓቲሩ ሃም ዕምበባ ክብትኖይ ልኹሉ ክጥንቖይ ደልዮ – ኣብ የእዳው ግና ቲፍ ቲፍ ልበላ 
196 ክልተ ዛንታ


ኣላ እያ። ዓለም ብነጻ ትህቦ ነገር እኮ የብላይ" ላበለ ኻልእ ነገር ከሕስቦ ፈቲኑ። 


ግርማይ ግና "ላፈለጥኻ ተበላሽዎ እንድሕር ለይደለኻ…" ኣብ ልበሎ እዮ ልቦንኡ ልነበረ። ልዓኣ ለለኒ ፍቕሪ ኾነ ኢለ ኸፍሽል ልገበርኽዎ ተኾነኸ ኢሉ ሓሲቡ። ሲሚዒቱ ቶቐፃፂሩ፣ ልስሚዒታ ተጠንቂቑ፣ ኮስኲሱ፣ ኣለስሊሱ፣ ኣርሒሱ… ፍቅሩ ኣብ ልባ ክኣትው ግዘ ክህባ ነይርዎ። ግርማይ ስምዒቱ ላተኸተለ ልስሚዒታ ተይተጠንቀቐ ልፈፆሞ ተግባር ብጣዕሚ ኣናሲሕዎ ኣሎ። ኾነ ኢለዶ ይኾን ሃምኡ ልገበርኩ ኢሉ ሓሲቡ። ኾነ ኢሉ እንተልኾን ልምንታይ ኸዚ ህንድዚ ልኣክል ይሻቐልሎ? ዓርኪ ሃምለለዋ ትነግሮ ተላ የኣምናይ ነይሩ– ተልህልያ ልምንታይ ልዕኡ ምግናይ ኣድለያ? ልሰራሕኽዎ ጌጋታት እንድሕር ኣሪመ ውልቃዊ ሂወተይ እንድሕር ኣመዓራርዮ፣ ኻልኣይ ዕድል ትህበኒ እያ ኢሉ ሓሲቡ።


እዚ ልኣዘዝዎ ስፕሪስ ብልመፀ ክልቲኦም ኣቓልቦም ላብ ቡኖም ገይሮም ከጠዓዕምዎ ጀሚሮም። ነቲ ስፕሪስ እንትሰተይ ካብ ኣፍንጭኡ ከይርሓቐ መኣዝኡ እውን እናጠዓዓመ ነቲ ቁሪ እናተቓለሰ በቲ መስትያት መንደቕ እቲ ካፌይን ልደገ ክጥምት ጀሚሩ። ማይ ላኻፈየ ኣብቲ መስትያት ብቐጢኑ ላፈሰሰ እቲ ኣደባባይ ፈዚዙ ክረአ ገይርዎ ነይሩ። ብላዕሊ መኻይን ልዞራሉ ክቢ ኣስፋልት ድልድል ገፊሕ ኮይኑ ብትሕቲኡ ጨዲድዎ ላብ ልሓልፎ ለሎ ኣስፋልት ልወርድ ምዝገኡይ ጉሩኡይ ላብ ውሽጡ ላፀብፀበ ልኽድ ቑልቑለት፣ ኣገዲሙ ልታሕቲ ልቑልቁል ልወርድ ድምዳም ሳዕሪይ ዕምበባይ ክቦቕሎ ተገይሩ እዮ። ካብ ላዕሊ እንትሪኦ ዘይተኸደነ፣ ታሕታዮ ልነኾለ፣ ኣጋር ሽሓነ ኮይኑ ተሪእይዎ።