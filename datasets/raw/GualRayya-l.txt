ጉማየ፡ጉማየ ታይ ማለት እዩ?
ጉማየ ኣጀማምራኡ ቓደም ቕድሚ ቓለለይ ወያነ ምስ ግዜ ጋዝ ልተደሓሐዘ እዩ። ጋዝ ብወለድና ኣብ ዓፋርይ ራዮተትይ ልግበር ልነበረ ጥሪት ብሓይሊ ምውራር ኾይኑ ልቲ ወራር ልልተፈላለዩ ኣፅዋር ብመፅዐኛ ምስ ስንቆም ፅዒኖም ይኸዱ። ኣብቲ ግዜ ልልተፈላለዩ ሕፅረት ስንቂ ስለ ላጋጥም ሰባት ኣብ ኸይዲ ይርጠምዩ፣ ማይለ ይፀሙኡ እዮም። ሓደ ግዜ ድሕሪ ጋዝ ሓደ ጋዘታይ ኣብ መንገዲ ደኺሙ ብየመና ማይ ፅምኢ ኣጋሊሱ ላብ እግሪ ኦም ካፅልል ትብሎ ኣብ ኸባቢ  ዓፋር ጋሞጀ ልበሃል ጉማ ልበሃል ኣሞራ ክበልዖ ይሻለል። ስብኣይ ጠበንጃኡ ኣዋዲዱ ክወቕዖ ትብል ጉማ ላብ ሰማይ ልዕል ይብል። ልደኸመ ጋዘታይ ኣብ ውሽጢ ቓንጠፍጠፈ ፅላል ግልህ ግልህ ኣቢሉ ኣፈሙዝ ልኣሞራ ዊጥ ኣቢሉ ከይፀፍዖ ላተሓላለወ ላተሓላለወ ይፀንሕ። ድሕሪዚ ስብኣይ ቑዘማ ይጅምር::
ትበልዐኒ ለለ ኢሉ ላብ ዜማ ይቕይሮ። ድሕሪ ልተወሰነ ግዜ ምድሪ ዝሕልሕል ምባል እንትጅምር ጉማ ተስፋ ቖሪፁ ይኸድ ስብኣይለ ፅምኢ ሓዲግዎ ምድሪ ዝሕል ብልበሎ ቖፅሊ በረኻ ሸማጢጡ በሊዑ ድሕረኡ ካፍቲ ቓንጠፍጠፈ ወፂኡ ክኸድ ትብሎ እቲ ቓንጠፍጠፈ ቀጭ ላበሎ ላሕ ብላበሎ ለለ ጉማ ይጅምር፡፡
ካብጋዝ ልኻተተ ኹሉ ትኣኪቡ በሉ ሰብ ሓብሩ ተብሃለ፣ እቲ ልደኸመ ሰብ ለይምህላው ይፍለጥ። ኣጋጣሚ ኣብ ልኾነ ቦታ በፂሑ ሃምልነበረ ልረአዮ ስብኣይ ኣብ ሃምዚ ልበለ ኸባቢ  በፂሑ ነይሩ ድሕረኡ ግን ኣይርአኽዎይ ይብል። ድሕሪዚ እቲ ርእየዮ ልበለ ምስ መሓዝቱ ኾይኑ ኣብታ መጨረሻ ልረአዮ ቦታ ካብልበፅሑ ሁር ላበሉ ይኸዱ። ኣብቲ ቦታ ብልበፅሑ በቃ እዚ ኹሉ ኹናት ሓሊፉ 'ዶ እከለ ዓርከይ ኣብዚ ብትባራሪ ሰብ ከንቲ ቓርዩ እዩ ብልብል ላሓዘኑ፡፡
ኣጋጣሚ ምድሪ ብልነፈሰሉ እቲ ስብኣይለ ካብቲ ልነበሮ ቁጥቋጥ ውሽጢ ወፂኡ ልዓዱ ክምለስ ላበለ ኣሰር ኣሰር ደቂ ጋዙ ላትኸተለ ክኸድ ልኡ ክደልዩ ልመፁ መሓዝቱ፣ ዶርጋዕ ዶርጋዕ ልብል ድምፂ ስለልሰምዐ ካብ ጉማ ወፂአዶ ለለ ኻልኦት ደመኛታት መፂኦምኒ ኢሉ ገለስ ኢሉ ኣድርጩ ላሃለወ ኣጋጣሚ ኣዕርኽቱ ኾይኖም ኣታ እከለ ዓርክና ካብዚ ኹሉ ጭፍጭፍ ጋዝ ወፂእኻዶ ኣብ መንገዲ ኣደዳ ጉማ ኾይንኻ ቓረኻ ትብል ቀው ኣቢሉ ይስምዖም። ኣዕርኽቱ ምኻኖም ብልፈለጠ ኣዕርኽተይ ኣብዚ እየ ልነአኹ ይብሎም። ድሕረኡ ትሓጕሶም “ቃውሳ ወቕዖም ዕይይይ…. ይኢሉ”። ላብቶም ደቂ ጋዝ ይኸዱ።
ድሕሪዚ ላብደቂ ጋዝ ጥቓ ትበፅሕለዉ መግለፂ ሓጎስ ለለ “ቃውሳ ዕይይይይይ ይኢሉ” ። ካዉኡ ደቂ ጋዝይ ኣቦ ጋዝይ መፂኦም መፂኦም.... ኢሎም ትሓጕሶም ሃመይ ሃምልቓረየ፣ልምንታይ ሃምልቓረየ ይጥዩቑዎ። ጉማ ልገበሮ ግባሮ ኹሉ ልወፀሉ ኹነታት ገሊፁ፡፡


ኢለ ሓውሲ ቑዘማ ላቖዘምኹ ጉማ ምድሪ መሽዩዎ ኣውድቑኒ ኸይዱ፣ ኣነለ መንገደይ ክቕፅል ጅምር ካብል መሓዙተይ ትቓቢሎምኒ ብልበሎም ደስታይ ፈሽታይ ኾይኖም ድሕርዚ ስምዒትይ ትፈላልዩ ኹነታት መግለፂ ኾይኑ ብኡ ጉማየ ትለሚዱ ቓርዩ  በለና በልናካትኹም ኣያና መንገሻ ኣምባሳደር ባህሊ ራያና። ኣብ ጉማየ ፍሉይ ስምዒትኻ ምቁፅፃር ኣብይካ ውርር ታኢለካሎ ብሁብብብ..ታ ይግለፅ። ሁብብብ ለለ ናፅጋብ ወይ ታሕጓስ መግለፂ እዩ።
እዚ ፅሑፍዚ ምስ ልተወሰነ መራጎዲ ሓሳብ ትቓሚሙ ኣብ ልኾነ ስራሕ ሒዝናዮ ልምምፃእ ንሙኩር ኢና። ልኹሉይ ምሉይ ዕድመይ ጥዕናይ ይሃበና።
ፍልፍል ሓሳብ፣ መንገሻ ረዳኢ


©ቓጣን ጓልያቱ
ፀጋታትና ኣዘሚንና ላብጥቕሚ ንቓይሮም[1]
(ዓሚ ትፅሓፈ)
ህዝቢና በተለይ ህዝቢ ራያ ኑሮኡ ኹሉ ምስ ሃፍቲ እንስሳይ ግብርናይ ምስቲ ምኻኑ መብዛሕቲኦም ልጥቀመሎም መሳረሒ ይኹን መወረዒ ነገራት ካእንስሳ መሰረት ልገበሩ እዮም።
ጥርትና ብሂወት ላሃለያ እንስሳ ክህበኦ ልግበአን ኹሉ ግልጋሎት ላሃባ ይፀንሓማ ሞት ትመፅሎ ካብተን እንስሳ ኣብ ጥቕሚ ልውዕሉ ነገራት
1. ካብ ቓርኒ ከፍቲ ዋንጫ (መስተዪ ፀባ፣ርጉኦ፣ዓውሶ፣መንጭባ፣ሰዋ)፣ማሕጉማ (ባህላዊ ሕክምና) ወዘተ ይስራሕ፡፡
2. ካብ ቖርበት ከፍቲ ሽፋይ ሳእኒ፣ ማእሲ፣ምራን፣ፆለታ፣ኻርፈስ፣ጭጉራፍ፣ዓብየት፣ለቖታ (ናጠሊ)፣ሓርጊ (ናበግዕ)፣ ወንጭፍ፣ደለዎ(ናጠሊ)፣ሓለንጊ ወዘተ ቖርበት መሰረት ገይሮም ልስረሑ ስራሕቲ እዮም።
እዞም ኹሎም ፀጋታት በተለይ ወንጫ፣ሽፋይ፣ለቖታ፣ሓለንጊ ልመሳሰሉ ነገራት ደርጋ ግልጋሎት ኣይላሃቡይ ለለው። መብዛሕተኦም ግን ብልሐሸ መንገዲ ኣዘሚንኻ ባህላዊ ድሕዝተኦም ተይሓደጉይ ፍልፍል ሃፍቲ ምግባር ይከኣል እዩ። ኣብዚ ሃምዚ ልበለ ጥበብ ልነጥፉ ሰብ ሙያ ለለ ብደቀቕቲይ ኣናእሽትይ ወይለ ብማንፋክቸሪንግ ወዲብኻ ሃም ዓቕሞም ክሳተፉ ገይርና ፀጋታትናይ ባህላዊ መግለፂታትናይ ላዓቀብና ተጠቀምቲ ምኻን ንኽእል ኢና።
ሓደ ፎሮሮኛ በዓል ሃፍቲ ካልጅምራ በተለይ ሃምሊ ወንጫ፣ሓለንጊ ልመሳሰሉ ነገራት ኣብሊ መዕረፎ ነፈርቲ፣ናባህሊ ማእኸላትና (ካልህልወና ነይሩ) ላቕረብኻ ብምፍላጥ ልሐሸ ጠለብ ክህልዎ ምግባር ይከኣል እዩ። 
ንሕሰበሉስኪ




ሱር ሪል ስቴት
ኣብ ድሮ ለካቲት ብልዕሊ 50 ቢልዮን ካፒታል ብሱር ኮንስትራክሽን ክስራሕ እምነ ኹርናዕ ተቐሚጥሉ "ሱር ሪል ስቴት" ልብል ልዛይን ብሓቂ ደስ ብሃሊይ ሰሓብይ እዩ። ኸባቢ 10,000 ስራሕ ዕድል ፈጥሩ ኸባቢ 75,000 ሰብ ለለ ካንብር ሃምልኽእል ቕርበት ለለዎም ሰባት ይገልፁ ኣለው። 
እዚ ኣብ ሚኢቲ ሄክታር ልዓርፍ ብዙሕ ሓምለዋይ ኸባቢ (60%) ልሓዘለ ሓደ ዓውዪ ከተማ ሃምልፈጥር የጠራጥርይ። 
ነገር ግን ተግባሩ ቕዱስ ኾይኑ ልሃለወ መቐለ ትኹረት ገይርኻ ኹሉ ካፒታል ኣብ መቐለ ምፍሳስ ግን ካብጉዳይ ፍትሓዊነት ሓሊፉ ካብ ልተፈላለዩ ከተማታት ሙሁር ይኹን ነጋዳይ ልልሐሸ ናብራ ላብ መቐለ ምፍላሱ የቓርይይ። ነገር ግን ካብቲ ሓምሳ ቢልዮን ልተወሰነኡ ኣብተን ናዞዋ ከተማታት ትግራይ ልሐሸ ፅፈት ለለዎ ስራሕ ብምስራሕ ልታ ናዞዋ ከተማ ለለዎ ፅቡቕ ማዕረግ ሃምለሎ ኾይኑ ብተወሳኺ ለለ ብቢኸባቢኡ ልሐሸ መነባብሮይ መንበርይ ክህሉ ብምግባር ላብ መቐለ ልግበር ናሙሁር ይኹን ነጋዳይ/ሃፍታም ፍልሰት ይቕንስ ይመስለኒ። ካብዚ ብትወሳኺ ለለ ልሐሸ ፅፈት ለለዎ ሰማይ ጠቀስ ህንፃ ብቢከተማኡ ልስራሕ ተኾይኑ ብጎኒ ልሰፍሓ ከተማታት ላብ ሰማይ ክዓብያ ብምግባር ኣብ ትሓራሲ መሬት ልነበረ ምፅባብ ብምቕናስ ቶም መሬታት ካመስርሒ ከተማ ልቲ ነባሪ ልቅልብ ሕርሻለ ክህሉ ይገብር እዩ። ሰብ ካብ ልተፈላለዩ ኸባቢታት ላብ ልዓበያ ከተማታት ልፈልስ ልሐሸ ናጥዕኛ ኣቕርቦት፣ልሐሸ ትምህርቲ ቤታትይ ኻልኣት ድልየታትይ መሰረት ልገበረ ግልጋሎት ስለለሎ እዩ። እዚ ለለ ልዕግተሉ መንገዲ ብቢከባቡኡ ልሐሸ ግልጋሎት ክህቡ ልኽእሉ ማሕበራዊ ትካላት ክህሉ ምግባር እዩ።
ስለዚ ሃፍቲ ኣብ ሓደ ኸባቢ ካብ ልኾን ኣብ ኹሉ ትሓሳቢ ካልግበር ጨለ እዩ ልማለት እዩ። 
ልኾነ ኾይኑ ፍፃመኡ ካርእየና ፆሎት ናጭዕቕ


ናአብዪ አሕመድ ላብ ስልጣን ምምፃእ ልትግራይ ልምዓት ኣውያት መሲላ ዕልልታ እያ። ሰላ ናዩ ጣቋ ለይኢሉ ናድኹማትይ ተስፋ ቖረፃትይ ፅዋ ብዙሕ ትግራዋይ ስለ ትግራይይ ትግራይ ጥራሕ ክሓስብይ ክሰርሕይ ሓጊዙዎ እዩ። ጓል ሽዋ ህወሓት ተይቓረይይ ላበ ቐልባ ተመሊሳ ዋላ ብመጠኑ ድምፂ ህዝቢ ኣብ ምስማዕ ትግነ። 
ትካላት ትእምት በተለይ ሱር ኮንስትራክሽን ትግራይ ብመንገዲ ልሐሸ ሽፋን ክህልዋ ኣብ ምስራሕ ይግነያ። ናዚ ትፃራሪ ለለ መሰቦ ስሚንቶ ብስም ወኪል ጉና ካዋሕስይ ጠበቓይ ህዝቢ ትግራይ ክኾን ኣደዳ ነጋዶ ብምግባር ኣብ ታሕተዋይ ክፍሊ ልግነይ ሕብረተሰብ ዋጋ ስሚንቶ ፀርፀር ኣቢሉዎ ይግነ። ሃምቲ ብሕቱ ልሓዞ ናስሚንቶ ኣቕርብቶ ህዝቢ ከይሓልየሉ ፀውራኡ ኣብቲ ክሕግዝ ልግበኦ ክፍሊ ሕብረተሰብ ምግባሩ ብሓቂ የሕዝን። ላብ ትግራይ ኻሊእ ስሚንቶ ከይገብእ ሃም ኮንትሮባንድ ስለልቑፀር ትውር ኣይትብልይ። ልቲ ህዝቢ ኢለይተውፃዕ ከይሸጠሉ ግን ያው ኸዚለ ሃፋትም ላሃፍተምሉ ድኻታት ላትማረርሉ ነብርለው።
ልኾነ ኾይኑ ኣብይ ኣሕመድ ልልምዓት ትግራይ ሃም ፀጋ ኾይኑ ክርአ ልግበኦ ሰብ ብምኻኑ ናዩ ስልጣንነት እውያት መሲላ ዕልልታ እዩ ልበሃል።
ሓደ ዓውዪ ክፍተት ግን ይርኣየንሎ። ሃም ሃገር መብዛሕቲኡ ካፒታል ኣብ ኣዲስ ኣበባ ተኻዚኑ ፍትሓዊ ናልምዓት ምንቅስቓስ ሃምለይትረጋገፀ ኸዚለ መብዛሕቱኡ ናልምዓት ምንቅስቓስ መቐለ ትኹረት ገይሩ ምኻዱ ፍትሓዊነት ኣብ ምርግጋፅ ዓውዪ ማሕላኻ ምኻኑ የቓርይይ። ዋላ ካመቐለ ወፃኢለ ብስም ሱር ልስራሕ ይኹን ኻሊእ ልምዓታዊ ስራሕ ይሃሊ ብዞዋይ ብወረዳይ ለለዎ ፍትሓዊ ተጠቃሚነት ግን ኸዚለ ጉራማለ ሃምልኾነ የጠራጥርይ። ጉራማይለ ናልምዓት ተጠቃሚነት ለለ ውዒሉ ሓዲሩ ሽግር ምፍጣሩ ይቓርይይ።
ኹሉ ትኹረት ለለ ምናዳ ኣብ ሓረስታይ ክኾን እንሀዎ። ሓረሰታይ ተፀጊቡ እዩ ናከተማ ሰኢለ ልፀግብ። 
መቐለ ትኹረት ብምግባር ኹለን ናዞዋ ይኹን ወረዳ ከተማታትለ ብማዕረ ክለምዓ እንሀወን።
ኣብቲ ምስሊ ለሎ ብሱር ኮንስትራክሽን ልተሰርሐ እዩ ኢለሞ። 
ፍረ ለካቲት ማለት ሃምዚ ልኢለ ተግባር እዩ። ብሓቂ ድራር ዓይኒ!
ፎቶ: ካኢንጅነር ታደሰ የማነ ገው ልተበለት 


መንገሻ ረዳኢ፤ኣምባሳደር ባህልና  👉 ብጎይታናይ ወለገርግስ(ወጀረታይ)
====================
ባህሊ ማለት መግለፂ ሓደ ማሕበረ ሰብ ዀይኑ፤ኣብ ውሽጡ ለለ ሃም እሊ ወግዒ፣ልምዲ፣እምነት፣ኣካዳድና፣ኣመጋግባ፣ደመራት ደስታ፣ሓዘን፣ብሓፈሻ ናቲ ማሕበረ -ሰብ ሕግይ ስርዓትይ ልሓዘ ዀይኑ፤ካትውልዲ ላብ ትውልዲ ላትወራረሰ ልቕፅል ድልዱል ሰረትይ ስጡም ማእገርይ ለለዎ ፀጋ ማሕበረ- ሰባት እዩ።ባህሊ ልሓደ ማሕበረ -ሰብ ብቓሊሉ ልትሃነፀይ ልሰረፀይ ይዀነይ።ኸይዲ ባህሊ ልብዙሓት ክፍላተ - ዘበናት ላጥሓሰ ልሸጋገር መግለፂ ኣህዛብ እዩ።ሓደ ባህሊ ማሕበረ- ሰብ ብሰንኪ ምምርቓሕ ህዝብታት ዓለም ክውረስ ወይ ክውረስ ይኽእል።ብልተፈላለዩ ፅልዋታት'ለ ክፅምልው ወይ ጨለለቃ ብባህሊ ኻሊእ ማሕበረ -ሰብ ትተኪኡ ክጠፍእ ይኽእል።ባህሊ ክዕንብብይ ክፅምልውይ ምክንኻንይ ለይምክንኻንይ ብፅሒት ብዓል ዋኒኑ ወይ ብዓል ቤት ወሳኒ ሚዛን እንአዎ።ማሕበረ -ሰባት ልባህሎም ናምንክብኻብይ ምፍታውይ ልምዲ እንድሕር ኣማዕቢሎም፤ባህሎም ብደረጃ ዓለም ኻቢድ ሚዛንይ ሰፊሕ ፅልዋይ የሕድር።ልድሕንነትይ ምዕባለይ ባህሎም ለይግደሹ ማሕበረ- ሰባት ለለ ባህሎም ላዓበረይ ላዓረቐይ ኣደዳ ምሟት ይዀን።ስለ'ዚ ብባህልኻ ምውራዕይ ምኹራዕይ እቲ ልልዓለ ፈሮሮይ ዓርሰ ምትእምማንይ እዩ። 
ባህሊ ኣብ ውሽጡ ብዙሓት ፀጋታት ምስጢር ልሓዘ ትዀን'ሎ፤ፅላል ጥርናፈ ማሕበረ-ሰባት እዩ።ሓደ ህዝቢ ብባህሊ ኣቢሉ እኩብ ስምዒታቱ፣መነባብሮኡ፣ማሕበራዊ ምትእስሳሩ፣ሓጎሱይ ሓዘኑይ ወዘተ…ይገልፅ።ባህሊ ዓምዲ መተኣሳሳሪ ማሕበረ -ሰባት'ለ ዀይኑ ኣገልጊሉይ ላገልግል'ለ እንሆይ።ደቂ ሰባት ካዕለታዊ ምንቅስቓስና ክሻዕ ትምቢተ- መፃኢና ብባህሊ ልትቓነየ እዩ።እንሰርሖ፣እንኽደኖ፣እንምገቦይ ብሓፈሻ እንነብሮ ብቕኒት ዓርሰ ባህልና ይዀን።ስለልዀነ ሃለዋት ሓደ ማሕበረ- ሰብ፤ ምስ ባህሊ ማሕለኻይ ባሻይይ እዩ ልዀን'ሎ።ሓፈሻዊ መናባብሮናይ ኸይዲ ህይወትናይ ልሓቑፍይ ዓውደ -ባህሊ ብምዃኑ፤ባህሊ ኢልኻ ህይወት ትብል ግድን ይዀን።ኹሎም ውፅኢታት ባህሊ መሰረት ህይወትይ ናብራይ እዮም።ኹሎም ላብ ልልዓለ እወንታዊ ምዕባለ ልበቐዑ ማሕበረ-ሰባት ልባህሎም ኣሐንቂቖምይ ትሓንቂቖምይ ሃም ልዀነ ተመኩሮታት ምዕባለ ህዝቢ ዓለም የመላኽት።ስለ`ዚ ባህሊ መፃኢ ሓደ ህዝቢ ልትንብይይ መምራሕያዊ መስርሕ ኩለ- ህይወትይ መናባብሮይ እዩ ልዀን'ሎ።
ፀጋ ባህሊ ብሱሩ ካደራ መሰጣሑ ቓዲሕኻ ልንከዮ ይዀነይ።ሰፊሕይ ዓሚቕ ባሕርይ እዩ።ዀሎም ኣህዛብ ዓለም ልባዕሎም ልገልፁ ልድህሰሱይ ለይድህሰሱይ ባህልታት የመና መሊኦሞም።ኣህዛብ ዓለምና ልክዕ ሃም ብዝሒ ፍኖተ- ሓሳቦም፤ባህሎም'ለ ብሓይሊ ልተፈላለየ ሕድያት እንሆዎም።ኹለ- ዓይነት ስነ-ልቦናዊ መሳድድ ብባህሊ ልተገርሐይ ልተዓኢለለይ ሃምልኾነ ብቕዓትይ ጥንካረይ ልተፈላለዩ ማሕበረ- ሰባት የርእየና። ካፍታ ልንኣሰት ውዳበ ቤተ- ስድራ ክሻዕ ልልዓለ ውዳበ ብሄርይ ብሄረ ሰባትይ ብየመና ልሓየለ ሓረግ ባህሊ ልተጠመረ ሃም ልዀነ ታሪኽ ባዕሉ ቖላሕላሕ ላበለ ይምስክር'ሎ።ባህሊ ትንበብሎ ኣብ ውሽጡ ልሰብሐይ ሱር ልሰደደይ ታሪኽ ኣይሙ ኣብ መንቀራቕዕ ልተፀፍፀፈ ጋራ ምዓር ቐፎ እዩ ምባል ይከኣል።ብኻሊእ ኦፍራኡ ለለ ባህሊ ካበይ ሃም ልመፃእኻይ ላበይ ሃምልትስድርይ እፅርይ ኣቢሉ ብመነፅር ሓቂ ኣጉሊሁይ ኣፀፅዩይ የርእየካ።ቕያሰይ ኣንፈትይ ስነ- ልቦና ኣዳመ- ሄዋን ልዀነ ባህሊ፤ፀገታቱ ቖፂርኻይ ለልኻይ መወዳእታ የግነዮይ።
እዚ ለለናዮ ዘበን፤ዘበነ- ግሎባላይዜሽን ማለት ዘበነ- ጥርንፉነት እዩ።ዘበነ- ምምርቓሕ ባህልታትይ ኽብርታትይ እዩ።ልዚ ዘበን'ዚ ብምኽንያት ምዕባለ ቴክኖሎጅይ መጋነይታቱይ ዓለም ብዓለማ ላብ ሓንቲ ቑሸት ደርጋ ላትቐየረት ትግነ።ብዚ መንፅር ለለ እንካ- ሃባ ባህሊ ግሎባላይዜሽን ብሓይሊ ይስፋሕፋሕ'ሎ።ኣህጉርና ኣፍሪቃ ትኹን ዓለምና ኣብ ትሕቲ ጥርናፈ ግሎባላይዜሽን ላዀና እየን።ብቴክኖሎጅይ ስነ- ቑጠባይ ልማዕበላ ሃገራት ዓለምና ልተን ማዕበልቲ ሃገራት ብባህሊ ላፀለውአን ይግነያ።ብዙሓት ማዕበልቲ ሃገራት መበቆላዊ ፀጋታት ባህለን ላጠንጠና ናልተፋላለያ ዓበይቲ ምዕቡላት ሃገራት ባህልይ ሕድያታዊ ኽብርታትይ ላወረሳ እየን ልግነይያ።ሃገርና'ለ ብወራር ባህሊ ላትጠቕዐት እያ።ስለ'ዚ ልዚ ግዘ'ዚ ዘበነ ጥርንፉነት ግሎባላይዜሽን ብልግባእ ባህልኻ ምሕብሓብይ ምንባይይ ያድልይ'ሎ።ካልዀነ ግዘ ብልበለፀ ባህልና ትወሪሩ ከይሕምዞግ ጥንቃቐ ይሓትት።እዚ ሓድሽ ወለዶ'ዚ ብባዕዳውያን ልምድታትይ ባህልታትይ ከይትፀለወ መበቆላውነት ባህሉ ብግዘኡ ሓሊው፣ ልልመፅኡ ወለዶታት ኣረኪቡ፣ ካሸጋግሮ ዓብዪ ሓላፍነትይ ሕድሪ ወለዱይ እንአዎ። 
ባህሊ ብልተፈላለዩ ኣንፈታት ክዕቀብ ይኽእል እዩ።ባህሊ ኣብ መዝገበ ባሕረ- መፃሕፍቲ ትሰኒዱ ላብ ቓፃሊ ወለዶ ክመሓላለፍ ዋላ ይኽኣል እምበይ፤እቲ ዋና ዓቃብይ ዀስዃስይ ባህሊ ግና ባዕሉ እቲ፤ ብቲ ባህሊ ትቓንዩ ልነብር ማሕበረ - ሰብ እዩ።ሕድሕድ ትኻታሊ ሓደ ባህሊ ልዀነ ሰብ ፤ብተፈጥሮ ልትዓደሎ ተውህቦ ምዕቃብ ባህሊ እንአዎ።ሓድሽ ወለዶ ካ ኣቦታቱይ እነታቱይ ልወረሶ ባህሊ ላፍ'ቶም ስዓብቲ ወለዶታት ያማሓላልፍ።ህዝቢ ሰፊሕ ሓይሊ ስለልዀነ፤እቲ ሰፊሕ ባህል'ለ ልሕድሕድ ኣባላት ሓንቲ ቤተ ስድራ ይዕቀብ።ሰባት ጨለለቃ ልሓዋሩ ኣብዛ ዓለም በቊሎም፣ኣብዛ ዓለም ለለ ክሻዕ ዘልኣለም ክነብሩ የኽእሉይ።ሓደ ሰብ ክሞት ይኽእል እዩ።እቲ ባህሊ ግና ምስ'ቲ ልሞተ ትኻቲሉ ክሞት የኽእልይ።ህያብ ዀይኑ ምስ'ቶም ለይሞቱ ይቕፅል፤ይነብር።ስለ ልዀነ እቲ ሰፊሕ ባህሊ ምስ'ቶም ህሉዋት ላሃለወይ ላነበረይ ህያብ ዀይኑ ይቕፅል።ምስ'ቶም ህልዋት ኣህዛብ ላነበረ፣ላብ ብርክት ልበሉ ትሻጋገርቲ ወለዶ ላትሻጋገረ፣ካዘበናት ላብ ዘበናት ላሰደረይ ላትሳራረፀይ ባህሊ፤ ባህሊ ዀይኑ ተይትበረዘይ ተይተመራስሐይ ትዀሊዑ ላፍ'ቶም ናይና ልኢሉዎ መፃእቲ ኣህዛብ ትሻጋግሩ መግለፅይ መለለዪይ ዀይኑ ይቕፅል።ብሃም'ዚ ለለ ሓድሽ ወለዶ ላትምሃረሉ ብባህሉ ትገሪሑይ ትወዲቡይ ይነብር።
ባህሊ ማሕበረ-ሰባዊ ጥርናፈይ ብሓደ ናምንባር ቐጥታዊ ሰረት እዩ እንትንብል፤ኣብ ሓደ ማሕበረ- ሰብ ለለው ጉጅለታት ጠርኒፉይ መዚኑይ ልሓዘ እዩ።ልቲ ቅዱስ ባህልና ነኽብሮ እንሀና።ብዕድመ ልንኣሱ ሰባት ልሰብ ፀጋ ዕድመ ኣቦታቶምይ እነታቶምይ ያኽብሩ።ገሻ ይእንገድ።ጎረቤት ምስ ጎረቤት ይትሓላለይ ይፋተውይ።ሃም’ኡ ላበለ ዓሌት ምስ ዓሌት ትኣሳሲሩ ጥንካረኡ ሓሊው ይቕፅል።ልባህልና ከርና ትቖፅሮም ደይዝለቑ ኣደነቕቲ ሕድያታውያን ክብርታት እንኣዉና።ልባህሊ ራየቶትይ ወጀረቶትይ ለይትፀወየሎም፣ለይትዘንተወሎምይ ለይትተረኸሎምይ ብዙሓት ልድህሰሱይ ለይድህሰሱይ ፀጋታት ባህሊ እንሀዉና።ህዝቢ ራያይ ወጀራትይ ልታሕጓሱ ዀነ ልሓዘኑ፣ብሓፈሻ ልማሕበራዊ ህይወቱ ልጥቀመሎም ለይትበረዙ ትፈተውቲ፤ትውፊታት ባህልታት እንሀዉዎ።ሃምቲ ልዕል ክብል ልትጠቐሰ ልባህሊ ራየቶትይ ወጀረቶትይ ልጠለሉ፣ ልሰበሑይ ልማዕረጉይ መግለፂ ባህልታት ገና ተይትሓዋሸሉይ ብንፅሆም እንሀዉ።
ኣቦታት ራያይ ወጀራትይ መደርቲ፣ገጠምቲ፣ኣዝመርቲ፣ኣልቐስቲ፣ብሓፈሻ ባሕሪ ስነ- ቓላት ዀኖም፤ልልተፈላለዩ ኣጋጣሚታት ብዞም ልትፀረሑ ስነ - ልቦናዊ መግለፅታቶም ትጠቒሞም ልልተፈላለዩ ግዝያትይ ወቕትይ ሓጎሶም፣ጅግንነቶም፣ብኣውራኡ ለለ ማሕበራዊ መስተጋብሮም ልልተፈላለዩ ማሕበራዊ ረኽብታት ይገልፁ፣ይመሃሀሩ፣ይዛተዩይ ይፋለጡይ።ካ ቓላዊ መግለፅታት ህዝቢ ራያይ ወጀራትይ እቲ ሓደ ትፈታውይ ትዘውታርይ ልዀነ ቕኒት ጉማየ እዩ።ቕኒት ጉማየ ልህዝቢ ራያይ ወጀራትይ የመና ዝውቱር ልዀነ ባህላዊ ፀጋ እዩ።ጉማየ…መግለፂ ሓርበይኛነት፣መግለፂ ኣንነት፣መግለፂ ጅግንነት፣መወናወኒ ወነይ ተዘኩሮታትይ ዘበናትይ እዩ፤ጉማየ ራያቶትይ ወጀረቶትይ።ብቕኒት ጉማየ ኣቢልኻ፣ሓጎስ፣ኹነታት ዘበን፣ህሉው ኹነታት ዓዲ፣ፍቕርይ ሕውነትይ ልልመሳሰሉይ ኻልኦትይ ይግለፁ።ብቕኒት ጉማየ ኣቢልኻ ጅግና ይውደስ፣ፃዕራም ይንኣድ፣ሸነፍ ይምከር፣ ፈራሕ ይግሰፅይ ይግናሕይ።
ልቕኒት ጉማየ…ግጥሚ፣ቕኔ፣ስነ - ቓላት፣ምደራታትይ ዘመራታትይ እንሀዉ።ብኻሊእ ኣበሃህላ፤ ቕኒት ጉማየ ስነ- ልቦናዊ ቕርሲ ወጀረቶትይ ራያቶትይ እዩ ምባል ይከኣል።ብጉማየ ለየስቖንቑን ኣካል ራያይ ወጀራትይ ፍፁም የለይ ተተብሃለ'ለ ልትጋነነ የዀነይ።ጉማየ ኣንቋሕይ ትቓበልትይ እንሀዉዎ።ሓደ ጉማየ ብሃሊ ብነዊሕ ዜማ ብጉማየ ብላስቖንቖነ፤ትቓበልቲ ለለ"ኣሃ…ይ"ብልብል ነዊሕ ዜማ ይቕበሉዎ።ጉማየ ሃም መእተዊ ሓደ ዜማ ዀይኑ ልዕሊ ክልተ ግዘ ብልትዘየመ፤ዜማ ትጠውዩ ላብ ገዳይ ማማየ ይቕፅል።ዜማ ጉማየ ብባህላዊ መሳረሒ ሙዚቃታት ጭራ፣ሸምባቆይ ፋዱማይ ይዕጀብ።
ልራያቶትይ ወጀረቶትይ ጉማየ መግለፂ ኹሎም ማሕበራዊ ምትእኽኻብ እዩ።ጉማየ ልመርዓ፣ጉማየ ልመቃለዒ፣ጉማየ ልኦፈራ፣ጉማየ ልኣውራ ኣዋዕር፣ጉማየ ልጓስነት፣ጉማየ ልሃደን፣ጉማየ ብጥቕላላ ልምሉእ ማሕበራዊ መነባብሮ እቲ ህዝቢ ንጊሱይ ሱር ሰዲዱይ ካግዘ ላብ ግዘ መበቆላውነቱይ ስርዓቱይ ተይሃሰሰይ ተይትበረዘይ ዘኽቲ ይቕፅል'ሎ።ጉማየ ዓብዪ ባህላዊ ውርሻ ህዝብና ዀይኑ ክቕፅል ልኽኣለሉ ዋና ምኽንያት፤ ዓምዲ መግለፅይ ሓባርይ ማሕበራዊ ህይወት ህዝብናይ ብምዃኑ እዩ።
ህፃናት ራያይ ወጀራትይ ፍቕሪ ወለዶምይ እንስሳታቶምይ ብጉማየ ኣቢሎም ያንፀባርቑ።ደቦላትይ ሳድላታትይ ብጥዑም ቕኒት ጉማየ ኣቢሎም ትኩስ ፍቕራዊ ስምዒቶም ይገልፁ።ጉማየ ልኽልቲኡ ፆታ ማለት ልተባዕትዮይ ኣንስትዮይ ዕርያ እዩ።ኹሎም ይጥቀሙሉ።ኹሎም ልዕለታዊ ኸይዶም የዝውትሩዎ።ኹሉ ህይወታዊ ምንቅስቓሶም ብጉማየ ይቓንዩሉ።ዓበይቲ ኣቦታት ብእዙው ኣንደበት ልሕሉፍ ተዘኩሮታቶም ኣጉሊሆም ያርእይሉ።ብዚ ትብሃለ ብቲ፤ ጉማየ ልስነ- ልቦና ህዝቢ ራያይ ህዝቢ ወጀራትይ ልሰረፀ፤ ፍሉጥይ ብሁግይ ፀጋ ወለላ ባህልና እዩ።"ጉማየ" ልብል ቓል፤"ጉማ" ካልብሃል ስም ኦሞራ ባሕሪ ወይ ብግዝፈቱ ካብ ልፍለጥ ልመፅአ ሃም ልዀነ ወለድና ይዝንትዉልና።እቲ "ጉማ" ልብሃል በጣዕሚ ሓያል ኦሞራ፤ላብ ርሑቕ ቦታ በሪሩ ብቑልጡፍ ናምብፃሕ ሓይሊ ሃምለለዎ ይፍለጥ።እቲ ግዙፍ ልኾነ ብዓል ሰፊሕ ክንፊ ብርቱዕ ጉማ ኦሞራ፤ሃምሊ ሰስሓይ ዕንሹይ ልበላ እንስሳ ዘገዳም ብክንፉ ጨርግፉ፣ ብኣእጋሩ ኣንጠልጢሉ፣ ካሰማይ ደብርዩ ብምቕታል ስጋ ልምግብይ ናበረርቲ ኣምበሳ ሃምልዀነይ ይእመነሉ።ስለ ልዀነ "ጉማ" ልበሃል ኦሞራ ተምሳለትይ ምልዓሊ ስም ጉማየ ሃም ልዀነ ኣፈ- ታሪኽ እንሆ።
ስልተ- ሙዚቃ ጉማየ ምስ ኻልኦት ስልትታት ሙዚቃ ኣነፃፂርና ንርእዮ ተለና፤ላሓደሰ ምስ ባህርያት ወዲ ሰብ ልትጣመረ ስምዒታት ውልዶ- ኣዳም ኢለይ ምንም ምሽርራፍ ላንፀባርቕ ባህሪ ልሓዘ እዩ።ጉማየ ብብሱላት ግጥምታት ልትቓመመይ ብጥዑም ቓና ልትሓሸየይ ምስ ምዃኑ፤ነፍስኻ ብስሚዒት መንኰራኩር ኣሳፊሩ ላብ ገነት ልሰደካ፤እንድሕር ለይፈተወ'ለ እንጦርጦርስ ልድርቢ፣ካዛዕዛዕታ ቑርይ በረድይ ኣልዒሉ ብሓደሻዕ ላብ ትኩስ መቑሎ ሓጭን ከፍ ላብል ሓይሊ ልወነነ እዩ።
ልቲ ዓዲ መዓርይ ፀባይ ልዀነ ልምድሪ ራያይ ምድሪ ወጀራት ዕስራ ዓድይ ለሎ ሃፍቲ ስነ- ህዝቢ ካኣልዐልና፤ጉማየ ብልና ልጉማየ ብሃልቲ ክንድህስስ ግዱን ይዀን።ጉማየይ ኻልኦት ባህላዊ ፀጋታት ሃፍቲ ስነ ህዝብናይ ልምድሪ ራያይ ወጀራትይ ካዘበናት ላብ ዘበናት ተይትበረዙይ ተይትዛነቑይ ካወለዶ ላብ ወለዶ ክመሓላለፍ ካልገበሩይ ሰናይ ኣስተዋፅኦ ካላበርከቱ ጉማየይኛታት ዓድና እዮም።ልተፈላለየ ግዘይ ዘበናትይ ልምድሪ ወጀራት ዕስራ ዓድይ ራያይ ጉማየ ብሃልቲ ፈርዮም እዮም።ካቲ ሕያይ ባሕሪ ህዝቢ ልጨልጨሉ ሰበ ጥበብ፤ልቲ ትፈታዊ ዜማ ስነ ህዝቢ ጉማየ ኣለምሊሞሞይ ኣጎዊዶሞይ።ልመዋእሎም ብዓርሰ- ትግሃት ባህልና መበቆላውነቱ ሒዙ ክምዕብል ልገበሩ ኣቦታትናይ እነታትናይ ብጣዕሚ ብዙሓት እዮም።ልመዋእል ዕድመኦም፤ልሓለፋ ጥቕሚ ተይትገዘኡይ ባህልና ሃም ሻሽ ብንፅሁ ልቲ ሓድሽ ወለዶ ላረከቡ ወለድና እምበኣይ ምስገና ይብፀዮም።እዚ ኸዚ ልዀርዕለናሉ ሃም ውቅያኖስ ጨሊፍኻ ለይዛሪ ሰፊሕይ ዓሚቑይ ባህሊ ክህልወና ልኽኣለ ሰናይ ጥበብ ሕሉፋት ወለድና ስለልዓረፎ እዩ።ወለድና ብጥበቦም ባህልና ሃም ልሰብሐ ቑሞና ባህልና ኹሉሻዕ ትዀሊዑ ይናገር'ሎ።
ትውፊትይ ትሩፋትይ ጉማየ ልዚ ወለዶ እዚ ክበፅሕይ ማዓዛኡይ መቐረቱይ ሓሊው ካወለዶ ላብ ወለዶ ክመሓላለፍይ ኣቦታትና ትጠቢቦሙሉይ ደኺሞሙሉይ እዮም።ምናዳ- ምናዳ ሃም'ሊ መንገሻ ረዳኢ ልበሉ ለይትዘመረሎም ጀጋኑ ጥበብ ብሽከታ ልሃፍቲ ባህሊ ህዝቢ ትግራይ ብዋናኡ ለለ ባህሊ ህዝቢ ወጀራትይ ህዝቢ ራያይ ልምፍላጥ መስዋእትነት ዘበን ዕድመኦም ኻፊለሙሉ እዮም።ንገሻ ካግዘ ቑልዕነቱ ጀሚሩ ልውልቃዊ ናብራኡ ተይሰሰዐይ ሞቻ ተያሽመጦይ ምሉእ ዕድመኡይ ህይወቱይ ልምዕቃብ ሓድጊ ኣቦታቱ ልፀገየይ ልወፈየይ ታሪኽ ለይርስዖ ስራሕቲ ጥበብ ልከወነይ ልሰርሕሎይ ጅግና ኣቦ ባህልና እዩ።
ኣቦ ጥበብ መንገሻ ረዳኢ፤ ካ 70ታት ኣድሒዙ እዩ ትፈላጢ እላዀነ ልመፅአ።መንገሻ ለይዘየመሉ ህይወት እንሆ ማለት የክኣልይ።ደርፍታት መንገሻ ልኣነባብራ ህዝብና ማእኸል ልገበረ ዀይኑ፤ልልቢ መናሰያት ይኹን ልልቢ ዓበይቲ ገብኡ ኣሕቖንቑኑ፣ኣፋቕሩ፣ኣዘክሩይ ኣወናውኑይ ላሕበርበረ እዩ።ባህሊ ወለድና ትሓንግጡ፣ ልማእኸል ብሩቕ ባህሊ ደው ኢሉ፣ኽልተ ትውልዲ ብድልድል ጥበብ ላታኣሳሰረ ኢሉሕ ስነ - ጥበበይኛ።ባህላዊ ደርፍታት ጉማየይ ገዳይ ማማየይ ልባሕሪ ህዝቢ ኣንጊሱዎ።ባህላዊ ደርፍታት መንገሻ ግዘ ለያብልዮም ዘበን ትሻገርቲ ምዑዛትይ ምቑራትይ ዀይኖም ይቕፅሉ'ለው።
መንገሻይ ኻልኦት መንገሻታትይ ልቲ ጥዑም ባህልና ዕዙዝ ኣስተዋፅኦ ተለይህልዎም፤ብሓቂ ባህልና ክዓርቕ ነይሩ።ዀይኑ ግና ብኣስተዋፅኦ ለጋሳት ጥበብ እሊ መንገሻ ባህልና ኹሉሻዕ ላትሓደሰይ ላተርንዐይ ይመፅእ'ሎ።መንገሻ ልልቦና ሓረስታይ ትግራይ ተስፋ ዘበን እዩ።ተንባዪ ሕያይይ ሰናይይ ዘበን እዩ።"ሓለንጋየ ለሙንየ…መይዳ ራያ'ዶ ኢሉካ ውንየ…መይዳ ትግራይ'ዶ ኢሉካ ውንየ"…ላበለ ልህዝቡ ላወናወነ ስነ- ጥበባዊ መንገሻ ረዳኢ፤ብሓቂ ልብኻ ገኒሑ ብመንፈስ ልመይዳታት ዓድኻ ክትዛውን ይገብር።"ሓለንጋይ"ኢሉ ልደረፈ፤ ባዕሉ ግና ኢለይ ቓል ዓለም ሓለንጋይ ንጉስ ባህሉ እዩ።ሓሎ ወለለይቶኡ ካዓዲ ልዓዲ ላትጋውሐ፤ልምድሪ መይዳ ራያይ ወጀራት 20 ዓድይ ሓልፉ፤ላብ ክልተው ኣውላዕሎ ትሸጋገረ።ሃም’ኡ ላበለ ለለ ኣብ ትሕቲ ሰማይ ትግራይ ጎይታ ጥበብ ዀነ።ህዝብና ል መንገሻ ልፈትወሎይ ልውድሰሎይ እምበኣይ፤ኣምባሳደር ባህሉ ምዃኑ ኣንዳዕዲዑ ስለልፈልጥ እዩ።
ብፍቕሪ ባህሊ ዓዱ ልዓበየ ጎይታ ባህሊ መንገሻ ረዳኢ፤ልባህልና ኹሉሻዕ ላሐንቅቕ፣ላዕብይ ላገውድይ ሓብሓቢ ሆረየ ባህልናይ ኽብርታትናይ።ፍቕሪ ላተንፈሰ፤ሰባት ክፋቐሩይ ብባህሎም ክትኣሳሰሩይ ልገበረይ ልገብርሎይ ኽቡር ስነ - ጥበበይኛ ኣያና መንገሻ ኽብርይ ምስጋናይ ይግብኦ።ልኽልተ ትውልዲ ላሐጎሰይ ባህሉ ላፋለጠይ ኣልፋ ወ ኦሜጋ ኣብነት እዚ ትውልዲ'ዚ እዩ'ሞ ስለላኽበረና ክናኽብሮ እንሀና።ሎሚ- ሎሚ ልመንገዲ መንገሻ ትኻቲሎም ምዓር ጥበብ ልቕጠፎም ስነ- ጥበባውያን ይባራኸተ'ለው።እዚ ልምድሪ ራያይ ወጀራትይ ልባራኸትሎ ባህሊ መሰረት ልገበረ ስነ - ጥበባዊ ትውልዲ፤ፍርያት ጎይታ ጥበብ ኣያና መንገሻ እዩ። ስለልዀነ ብዓል ሞሳ ባህልና፣ ሞራልይ ተወናዉኖናይ ብምዃኑ፤ኣሰሩ ክንስዕብ ይግብአና።ባህልና መበቆላውነቱ ሓሊው ኾስኹሱይ ኣጠጥዑይ ኣዐምቢቡ ክፈሪ ልልገበረ ኣምባሳደር ባልና መንገሻ ረዳኢ የቐንየልና ንበሎ።
©ጎይታናይ ወለገርግስ ወጀረታይ


ላዛና ኣብ ጥቕሚ ይውዓል
ኣብ ኸባቢ ደቡብ ትግራይ ለለው ላዛታት (ራያ፣ወጀራት፣እንደርታ) ኣብ ሚዲያ፣ስርዓተ ትምህርቲ ይኹን ቢሮታት ኣብ ጥቕሚ የወዓሉይ።
ሓደ ህዝቢ ሃም ህዝቢ ልቲ ህዝቢ ልገልፁ ሃምሊ ላዛኡ፣ባህሉ ቦታ ትውህብዎም እቲ ላዛ ኣብ ጥቕሚ ልውዕል ተኾይኑ እቲ ሕብረተሰብ ብቲ ላዛኡ ክኾርዕይ ኣብ ጥቕሚ ካውዕሎይ ናባዕሉ ልኾነ ሓገዝ እንሀዎ።
ብትመሳሳሊ ባህሊ ሓደ ህዝቢ ለለ ክዓብይይ ትዓቂቡ ካውሉድ ላብ ውሉድ ወዙ ይኹን ስርዓቱ ተይትበላሸወ ክሸጋገርይ መንግስቲ ሃም መንግስቲ ትኹረት ሂቡ ልሰርሐሉ ተኾይኑ ኣብ ምዕባለ ባህሊ ናቲ ህዝቢ ዓውዪ ሓገዝ እንሀዎ።
ብትፀራሪ ግን ባህሊና ይኹን ላዛና ብቲ ክልል ልመርሕ መንግስቲ ትኹረት ለይወሃቦ ተኾይኑ እቲ ህዝቢ ኣካል ናቲ ክልል ካምኻን ኣጓውሉ ባህልናይ ላዛናይ ቦታ ለይወሃቦ ተኾይኑ ኣሕና ታይ ዲና ምባሉ የቓርይይ።
ኣብ ኸባቢ ራያ ልረኣይለዩ ሓደ ሓደ ሽግራት ሃምዚ ልበሉ ሓንኳላት ኣሰራርሓ ላምፀኡዎም እዮም። ባህሊ ራያ ይኹን ላዛ ራያ ኣብ ጥቕሚ ልውዕል ተኾይኑ ቋንቋ ትግርኛ ሃፍታም፣ ባህሊ ትግራይ ሃፍታም ኾንሎ ማለት እዩ። 
ልሓለፉ ዓማውቲ ግን በተለይ ላዛ ራያ ኣብ ጥቕሚ ሽኳን ክውዕል እቲ ላዛ ልጥቀም ህዝቢ (ቑፃር መንግስቲ) ብላዛኡ ካምንጋር ወይ ባምሓርኛ ወይለ ብቲ ስሩዕ ልኢሉዎ (ዓድሊ ኣዋሉ) ማእኸላይ ላዛ ልምንጋር እዩ ልግደድ። እዚ ለለ ናባዕሉ ልኾነ ናስነልቦና ሽግር ላምፀአ እዩ።
ኣብዚ ኸዚ ሰዓት ችግራትይ ዓንቀፍቀፋትይ ላብ ጥዑይ መንገዲ መሪሕኻ ባህሊ ራያ ይኹን ላዛ ራያ ቦታ ተዋሂቡዎ ሓደ ፀጋ ክኾን ክስርሐሉ ግዴታ እዩ።
ባህሊ ራያ ብልሐሸ ልፋለጠሉ ኣብ ሚድያ ቦታ ኣግንዩ ልተፈላለየ ስራሕቲ ልስርሐሉ ተኾይኑ እዩ። ማእኸል ባህሊ ራያ ብምስራሕለ ልሐሸ ምዕቃብ ባህሊ ራያ ክህሊ ምግባር ቕቡል እዩ።
ብትመሳሳሊ ላዛ ራያለ ኣብ ሚድያ፣ ስርዓተ ትምህርቲ፣ ቢሮ ማዕረ ሚዛን ኣግንዩ ኣብ ግልጋሎት ክውዕል እነሀዎ።
በዓል ጥምቐት ኣብ ሕምብርቲ ደቡብ ትግራይ ከተማ ማጨው ብክልል ኣብ ልቓረየ ኸባቢ ታት ለለ ብድሙቕ ልኽበር በዓል ኾይኑ ኣብቲ በዓል ናሚድያ ሽፋን ሂብኻ ባህሊ ይኹን ላዛ ራያ ካክልል ትግራይ ሓሊፉ ብሃገር ደረጃይ ይኹን ዓለም ደረጃ ክፋለጥ ሚድያ ናባዕሉ ስራሕ ሕልየሎ።
ምስዚ ትደሓሕዙ ባህሊና ብቲ ጥዑም ልስሉስ ላዛና ልመሓላለፍ ፕሮግራም ትሞቻችዩ ክመሓላለፍ ግድን እዩ። ሃምዚ ብላዛና መድረኽ ልምራሕ ተኾይኑ ቐስ ብቐስ ብልተፈላለየ ፅዕንቶ ላዛኡ ልስከፍ ልነበረ ትወላዲ ላዛኡ ፎትዩ ባህሉለ ክፎቲ ስለልሕግዝ መንግስቲ ክልል ትግራይ ምስ ሚድያታት ትግራይ ብምምኻር በዓል ጥምቐት ብላዛ ራያ ሽፋን ኣግኑ ክመሓላለፍ ግዴታ እዩ።
በዓል ጥምቐት ብላዛ ራያ ሽፋን ይወሃቦ።
ወዲአለኹ ✍️ 
ቕዳሕ ልቴሌቪዥን ትግራይ
ልድምፂ ወያነ ቴለቪዥን
ልቢቢሲ ትግርኛ
ልትግራይ ሚድያ ሃውስ (ስሙ ቓዩሩዎ)
ልኹለን ኤፍ ኤማት ትግራይ
©ቓጣን ጓልያቱ


ብላዛና ኣብ መድረኽ ብበዓል ስልጣን ክፅወይ ምስማዕ ቦኽሪ እዝነይ እዩ። ሓደ በዓል ስልጣን ላዛይ ስነልቦናይ እቲ ህዝቢ ፈሊጡ ልመርሕ ተኾይኑ ተነኣሰ ልቲ ለሎ ሽግር ማዕረ ይርዳእለውዎ ማለት እዩ። ሓደ ሽግር ሓደ ዓይነት ኣረዳድኣ ተሃሊው ለለ ልቲ ሽግር ብኦፈራ ልምፍታሕ ናባዕሉ ልኾነ ልትሞቻቸወ መንገዲ ፅረግሎ ማለት እዩ።
ዋና ኮውራሪ ዞዋ ደቡብ ትግራይ ኣይተ ረዳኢ ሓለፎም ኣገንዑ። እዚ ትኸድለኹሞ ኣከያይዳ ኹሉ ሃም ጅማሮ ዓውዪ ነገር እዩ። ካብዚ ሓሊፉ ግን ምስ ነበርቲይ ትወለድትይ ልቢ ልልቢ ትቐራሪብኹም ልሐሸ ስራሕ ሃምልትሰርሑ ተስፋ ይገብር ሃምልትትግብሩዎለ ግልፂ እዩ።
ያዒስ ምስ ልብኹምይ ህዝብኹምይ ተሰሪሕኹም ራያ ማእኸል ልምዓት ሃምልትኾን ጥርጥር የኢሉይ።
ኹልና ተትሓባቢርና ሰናን ምምሕዳር ሸሪፍና ሰናይ ምምሕዳር ንተክል ኢና።
©ቓጣን ጓልያቱ
ወይኖ
ኣብ ባህሊ ራያ ኣብ መጀመርያ ልስራዕ ድምፃዊ ግርማይ ራያ ደርፊ ሒዙ ሃምልመፅእ ብቓደማይ ፅዋ ቦኽ ኣቢለልኹም ምንባረይ የትለቁዎይ። ኸዚ ትንቀሳቓሲ ምስሊ ለለዎ ደርፊ "ወይኖ" ኣብ ልተፈላለዩ ኸባቢታት ዓዲና ቓሪፁ፣ ልልቀም ለቒሙ፣ልቑምቐም ቖምቒሙ ብልሐሸ መንገዲ ላብ እዝንና ልምብፃሕ ኹሉ ነገራት ኣገባድዱ እንነሆ። ግርማይ በላይ ኣብ ባህሊና ብዙሕ ሕልሚ ለለዎም ደርጋ ኑሮኡ ኹሉ ምስ ባህሊ ዓዱ ክገብር ሕግጥ ልብል ኣድባር ዓዲና እዩ።
ስለ ግርማይ በላይዶኳ ፀዊኻይ መስኪርኻይ ክሃልቅዋ ዕድመይ ጥዕናይ ጥራሕ ይሃብኻ፡፡ 
ስለ ግርማይ በላይይ ሓደ ሓደ ባህሊናይ ላዛናይ መሰረት ልገበሩ ቁምነገራት ልምጭሕጋር ክሙክር ቃል ለኣተኹ ካሽዑ ሓዲሽ ደርፊ ግርማይ ትቓላቐሉ።
2011ዓ.ም ኣብ ባህሊናይ ላዛናይ ናዕብየሉ፣ ፀጋታትና ላብ ጥቕሚ ቓይርና ህዝቢና ለለ ካብ ድኽነት ናላቕቐሉ ዓመት ክኾን ተስፋ ይገብር።
©ቓጣን ጓልያቱ


ጉባኤ ህወሓት
ደመር ህወሓት ፍርቖይ ዕርቆይ ብልብል ወስዲና ኣብቲ ፈፀምቲ ልተመረፁ ፍርቖም ብበሪ፣ ፍርቖምለ ብድሕሪ ዓዲ ዘይሮም ልኣተው ዋላ ይኹኑ ካቕድሚ ኸዚ ልነበረ ባህሊ ህወሓት ልሐሸ ውሳነ ምኻኑ የከሓድይ። ኣብቲ ኣባላት ማእኸላይ ኮሚቴ ልትመረፁ ብዙሓት ሓደሸቲ ሰባት ልሓዋሩ ልሐሸ ለውጢ ካምፁኡ እዮም ልብል ተስፋ እንሀኒ።
ብዙሓት ሓደሸቲ ኣመራርሓ ኣብቲ ናክልል ማእኸላይ ኮሚቴ ኣባል ምኻኖም ልቲ ክልል ዓብዪ ዕድል እምበይ ኣነ ብሕማቕ ጎኑ የወስዶይ። ኣብቲ ክልል ህዝቢ ብትክክል መንገዲ ልግልገለሉ ናሰናይ ምምሕዳር፣ፍትሒ፣ልምዓት ወዘተ ተተረጋግፁ ኣሕና ካብዚ ልላዕሊ ንዳልዮ ምንም ነገር የለይ! ኣብ ፌደራል ኾይኖም ብእምኒ ወንጭፍ ለያገልጎሉና የንብልይ።
ዶክተር ደብረፅዮን ህዝቢና ንክሕስ ኢና ኢሉ ልትናገሮለ ካናሕሾት ፀብፃብ ብጭቡጥ ፀብፃብ ልምራሕ ቤት ዕዮታት ኣረጋጊፆም ካገልግሉናይ ካመረር ዕርፍ ንብልይ እዩ ለለኒ ተስፋ።
ሃም ደህዴን ኩዕት ኣቢልኻ ኹሉ ምሽጓግለ ብዙሕ ደንበርበር ስለለለዎ ናህወሓት ካሕመቑ ጥዑይነቱ ይዘዚ ኢለ ይሓስብ። ኸዚ ሰዓቱ ንፋስ ኽልተ ወሰን ተያተናተነናይ ኣብ ውሽጢና ኣድሪጭና ብምስራሕ ቕድሚ ኸዚ ልነበሩ መሰረታዊ ሽግራት ንእሽተይ ቕንስ ያብልሉና።
ኣብቲ ጉባኤ ህወሓት ኸባቢ ምዕራብይ ደቡብ ትግራይ ትኹረት ለድልዮም ምኻኑ ተኣሚንሉ ጉዳይ ኾይኑ ኣብቲ ተግባራዊነቱለ ትረባረቡ ሃምለለኩም ምትሕስሳቡ ጨለ እዩ። ሃምቶም ልፈልጦ ነገር የኢለይ ልኢሉ ዓይነት ሓለፍቲ ኸዚለ ልመርሑ ተኾይኖም ኣሕናለ ኣይንፈልጠኩምይ ኢና ንኢለኩም።
ኣብዚ ኸዚ ሰዓት ኸባቢና በተለይ ኸባቢ ራያ ብዙሕ ዓንቀፍቀፋት ለለዎ ምስቲ ምኻኑ ብዙሕ ዓይነት ጥያቄታት ካብቲ ህዝቢ ይኹን ሙሁር ይለዓል እዩ። ኣብቲ ኸባቢ ልሐሸ ኣፈፃፅማይ ትምህርቲይ ለለዎ ቕድሚ ኸዚ ኣብ ወረዳ ኣገልጊሎም ኸዚ ኣባል ማእኸላይ ኮሚቴ ልኾኑ ደቂቲ ኸባቢ ናዞዋ ኣመሓደርቲ ተተመሪፆም ብዙሕ ነገራት ከረጋግዑ እዮም ኢለ ይሓስብ።
(ልጠቕላላ ፍልጠት ኣይተ ተወልደ ኣመሓዳሪ ነበር ዞዋ ደቡብ ትልዒሉ እዩ(ጭምጭምታ))፡፡
እዛ ዕድል ዛው ለለ ሃም ሓኪም ካክየ ትእዝዙልና ተኾይንኹም ኣማሽያኡ ኣይሙችየኩምይ።ብቲ ህዝቢ ልሐሸ ትቓባልነት ለለዎም ጥሉላት ሰባት ሓደ ኽልተ ምባል ይከኣል እዩ። ካብኣቶም ኣብቲ ኣመሓዳሪ ቦታ ጉም ኣብልሉና ካዉኡ ልቓረየ ቐስ ብቐስ ንመኽረሉ።
 👉 
ህወሓት ኣመሓዳሪ ዞባ ደቡብ ትግራይ ሃምቶም ቕድሚ ኸዚ ልነበሩ ለለ ትምልብልና ተኾይንኺ ና80 ወረቀትና ንቓድድ ምኻንና ፍለጢ።
ኣብቲ ታሕቲ ለላ ጠሊ ናብራ መሪሩዋ ተኽለመኽሊ ስለልሃለቀ ጠጠም ሓሪሙዋ ናማስታወቂያ ኣገልግሎቶም ልሃለቀ ይኹን ሓደሸቲ ልጣፍ ወረቀታት ትሕንኩቶላ ማለተይ እዩ።
©ቓጣን ጓልያቱ


ኣሸንዳ ኣብ ከተማ መኾኒ ምስ ሀ ግዕዝ ባንድ
ፕሮግራሙ ፎትየዮ ነይረዋ ግን ልጨና መናኳ ላዛ ራያ ለይኢሉ ፅሑፍ ፖስተር፡፡ ፎቶኡለ ያው እዩ፡፡ ብትኽክል ባህላዊ ኽዳን ራያ ደሚቑ ከለ ኻልኣት ኸባቢታት ልገልፅለ ለጥፍ ካልህልዎ ኣይኻፍአንይ ነይሩ። ኸዚ ብዓውዩኡ ክኾን ለለዎ ለጠፍ፣ ኢለጠፍ ክኾን ለለዎ ብዓውዩኡ ልበዓል ዓዲ ገሻ ኣጥረጦ፡፡
ኣብ ራያ ርእስኻ የእሰርይ ሓምለቦቀል ልኾነ ባህሊ የተላምዱልና። ብስሩ በዓላት ሃም ኸባቢኡ መሲሎም ብቲ ኸባቢያዊ ባህልይ ላዛይ ደሚቑ ክኽበር ሃምለለዎ ወይዘሮ ዘነቡ መግለፂ ኹሉ ልሃባሉ ጉዳይ እዩ። ነገር ግን ለበምናያ ክብላስ ፃሕሊ ዓጥና ሃምልበሃል ናባዕልና ባህሊ ሓዲግና ሓዲሽ ዓይነት ኣከዳድና ምቁማት ኣጉል ኣከያይዳ እዩ። ኣብቲ ዞባ ለሎ ባህሊይ ቱሪዝምይ ልቲ ኸባቢ ብትኽክል ባህሉይ ላዛኡይ ክዓብየሉ ክሰርሑ ልተመደቡ ተኾይኖም ኣብ ሃምዚ ልበሉ ስራሕቲ ብደምቢ ክሰርሑ እንሀዎም። ጎርፊኮ ላሰሓሐቐ እዩ ልወስድ፣ ባህሊናይ ላዛናይለ ሃምዚ ላትሸራረፈ፣ ላትቖረመመ ላትሸራረመ ቡኡ ገይሩ ጨለለቃ ህልም ከይብል ኣፍርሕሎ (ታኳ ቓርዩዎዋ) ።
ባህልኻይ ላዛኻይ ምፉታው ማለት ናኻልኣት ምፅያፍ ማለት የኾነይ። ኹሉ ባህሉ ላዛኡይ ክዓቢ ስለልደሊ ብቢኸባቢ ና ባህልናይ ላዛናይ ተዕቢናዮ ልጭፍለቕይ ልርሳዕይ ባህሊ ይኹን ላዛ የህልወናይ። ኣስኮላ ካብ ሃና ፕሮሞሽን (ሃላማጣ) ማሻራዳ ፕሮሞሽን(ማጨው) ውሰዱ። ኻልኣት ከተማታትለ (ኮረም፣ ዓዲሸሆ፣ ዓዲ ጉደም(ወጀራት)... ወዘተ) ብተማሳሳሊ ብባህሊናይ ላዛናይ ልዓምበረ ይኹን።
ልቢ እምበይ ግበሩታ ብናማን ልቢ ተሃልውካቱም!
©ቓጣን ጓልያቱ


ስነ ስርዓት መርዓ ኣብ ራያና


ዕድመ ንእስነት ትወዲኡ ልዓቕመ ሓዳር ትበፃሕሎ ደጊም ኻልኣይኺ ወይ ኻልአይትኻ ሓዝ/ዚ ተባሂሉ ወለዲ ያጨናንቑኻ ባዕልኻለ ያው ቖፃሪ ሃምልቖፅርሎ ፈሊጥኻ ፍርሕ ትብዕ ላበልኻ ምርቕፅ ምርቕፅ ታብሎ ልነበርኻ ሓዳር ጨለ ይኹን ክጅምሮ ጉጁለ ኢልኻ ትጅምር።
ሃም ቓደም ቓደም ወለዲ ኣብ ዕደጋለ፣ ፀበልለ፣ ኣብ መገሻለ ብልኾነ መንገዲ እንድሕር ትፋልጦሚይ ፎቓቑር ኾይኖም ፍቁርነቶም ልምርጓድ ተደልዮም ወደይ ልጓልኹም ወይ ጓለይ ልወድኹም ተባሃሂሎም ቃል ይተኣታተው። ድሕሪ ልተወሰነ ምብፃ'ሕ ዕብይ ብልበልኻ ያው ስለ ትወሃሀብኻ ማዕልቲ መርዓ ይቑረፅ ስነ ስርዓቱ ይካየድ።
ካወለዲ ልወላዲ ምኽሪ ለለ በተለይ ወዲ ኣብ ኣሸንዳ፣ ኣብ መርዓ፣ ኣብ ልኾነ ቦታ፣ ኣብ ጎረባይ ወይ ብልኾነ ኣጋጣሚ ዋላ ኣብ ዕደጋ ልርአያ ቖልዓ ልወለዱ ኸይዱ ጓላቦይ መንደኾን እንድሕር ለይሞርዐኹሙኒ ሞይተ ግነለኹ ይብል። ሕውነት ይፃረይ፣ ሓያዋነቶም ይፃረይ ካዉኡ ልመና ይግባእ ሃም ናቦኡ። ዓዲ ጓልለ ያው ኽልተ ወሰን ርእዮም ሓያይነቶም፣ ውስብቲ፣ ብደምቢ ተፈታትሾም ክምከር ካዉኡ ኻልእ ማዓልቲ ይምለሱ ለለ ድሕሪ ብዙሕ ናወለልቲ ልመና ህብናኩም እንሀና ይበሃል መርዓ ይካየድ።
ኣብ ልመና ምውሃብለ ለይምውሃውለ እንሆ እዩ። ለይወሃበሉ ምኽንያት ብዙሕ ምኽንያት እንሆ በተለይ ናቲ ወዲ ስራሕ ጓልና ብምንታይ ካሕድራ እዩ ልብልይ ናቲ ወዲ ውሽጣዊ ባህርይ ናቶም ዕያል ናውስብቲ ነገር ብላፃረኻ ማለት እዩ።
መርዓ ይግበር..
ብኽልቲኡ ዓዲ ወለደኛ፣ ፎታዪ፣ ኹሉ ይዕደም ሃም ሃፍተ ገነትኻ ካዉኡ ስነ ስርዓት ይካየድ።
ስነ ስርዓት መርዓ .....
መጀመርያ ካዓዲ ወዲ ቕድሚ ኦፋሪ መርዓ ካዓዲ ዓርኪ ልመፅእ ቦሶ ብስሑም ጠስሚ ቦሲውኻ ናዓዲ ዓርኪ ላትብሃለ ይወሃብ ልቲ ኦፋሪ መርዓ ካፋነው ልመፀ ወለደኛ። ነኽራይ ቕድሚ ምኡፋሩ ዓበይቲ ወለደኛ ይምሩቑ፣ እነታት ይምርቓ ድሕሪ ምረቓ ሰቡ ትሳሊሙ ኣዕርክቲለ ሁራ፣ እነታትለ እንኳዕ ብርሃን ረአናየ ላትብሃለ ትልህዩ ለይፈልጥይ ደሪፉ ለይፈልጥይለ ብርሃን ስለ ልኾነ ሹሽ ይብል ይደርፍ ነኽራይ ምስ ቓሺ፣ ሽማግለ፣ ኣዕርኽቲ ብፈረስ ትዓጅው ይኸድ ብናቓደም ማለተይ እዩ ሎሚኳ መኪናባ ግዛዕባ ድኣም ልበሃሎይዋ። ልኽደንዎ ኽዳንለ ቦፌ ብቦፌ ኾይኑ ብደምቢ ትመኪሕኻ ልእነብ እዩ ነይሩ።
ኦፋሪ መርዓ ድሕሪ ሸውዓተ እዩ ልኦፍር ኣብ መብዛሕቱኡ ኸባቢ ዓዲና። ኦፋሪ መርዓ ዓዲ ጓል ብልበፅሐ ቕድም ኢሎም ላብ ዓዲ ጓል ይኸዱ ኣዕርክቲ ሹልኽ ሹልኽ ኢሎም ጡጥ ጡጥ ይኢሉ ላብዳስ ገቢኦም ያው ገቢእናእንሀና ልምባል።
ዓዲ ጓልለ ኻውሮ ይደሓዝ ድም ድም ድም ይብል። እንኳዕ ብርሃን ረአናየ ብርሃን ልዓይኒ ይበሃል። ቓሺይ ዓበይቲ ዓዲይ ብልመረሑዎ ነኽራይለ ብኣዕርኽቱ ትዓጂው ሁራ ላበሉ ሒዘሞ ክገቡኡ ትብለው ላብዳስ ዓዲ ጓልለ ኩሒልየ ሰለል በል ኣምበላይ ወለል በል ኢለን ለያላሀይኦ ላብዳስ የግብኦኦይ። ፅዩቓት ኣዕርኽቲለ ጥሕስ ኣቢሎመን ልምግባእ ይምኩሩ ግን ፈር የብለኦሚይ ብዋዛ ለያላሀይኻ የስደዲይ። ፋዕነን ኢሉ ወይለ ኹርዕ ኢሉ ዙውር ዝዉር ኢሉ ብትልሀየ ላብ ልትመቻቸወሎም ዳስ ይገቡኡ ነኽራይለ ወለደኛለ ቦታ ቦታኦም ይድሕዙ።
ቓሺይ ዓበይቲ ወለደኛይ ሰዋ ይቕደሐሎም ይሰትዩ። ብዚ ጎኒ ጎኒ ኣዕርኽቲ መርዓት ኣበይ ሃምልትሸኮዐት ያፃርዩ ቓሊሉ መንገዲ ከረመለ ልቖልዑ ሂብኻ መርዓት ዓዲመን እዩ ለላቶ ተበልኻ ቁድድድድ... ላበሉ ኣብ ለላቶ ያርእዩኻ ካዉኡ ምህላዋ ብላረጋገፁ ሽልማት ኣምፁኡ ይበሃሉ መዓንጣኻ ወፂእኻ ልዓደግኻዮ ሽልማት ይመፅእ ካዉኡ ቖፀራ ይካየድ እዚ እዚ... ጎዲሉ ይበሃል ልጎደሎ ለለ ዋሕስ ገይርኻ ትኸድ (ያው ኻሊእ ማዕልቲ ካማልእ እየ ልምባል እዩ) ። ኣብ መርዓ ብዙሕ ቕንጣምንጢ ስለ ለለው ኹሉ ሓብርኻ ሕዝኻ ምኻድ ብጣዕሚ ኻቢድ እዩ ካዉኡ ለለ ስለ ትውዥርብ ልብኻ እዩ ልጠፍአካ።
ሽልማት ብልረአያ ላብዳስ ሽልማቱ ሒዝኻዮ ትዘር ኹሉ ወለደኛ ላዘርኻ ታርእዮ ካዉኡማ ደስ ይብሎም ሽልማት የተረፈይ ይበሃል። ኣየ እዝኒ.....
ድሕሪዚ ነኽራይ ሒዝኻዮ ትኸድ ላብ መርዓት ኸይዱ ግልፅ ኣቢሉ ፋቕዕ ቓጣዕ ታብሎ ኢላ ልነበረት ጉምብሕ ኢሉ ይስዕማ ፎቶ ይለዓሉ ሁራ ላበልኻ ኣዕርሐኽቲይ ዑቡኖታትይ ሒዘሞም ላብዳስ ይኸዱ።
ድሕሪዚ ዓበይቲ ዓዲ ዓዲ ወዲይ ዓዲ ጓልይ ብሓደ ኾይኖም ዓዲ ወዲ ኣረቂታት፣ መዓር ዋሕስ መቑፀሪ ቑርሺ ሒዞም ኣብ ልምምኽኻር ልትዳለወ ዓዲ ይኸዱ። ዓዲ ወዲ ሒዘሞ ልመፁ የረክቡ። ዓዲ ጓል ይርከቡ። ካፍቲ ልሃብዎም ቑርሺ 50? ቑርሺ ቖሪፆም ኻሊኡ ይምልሱ። ዓዲ ጓል ለለ ስብሕቲ ትዘጋጅዩ ይፀንሕ እኽሎማይ ይቕረብ ኹሉ ይበልዕ ቁርጢ ይመፅእ እኽኽ ካልትብሎ ትበልዕ። ብልበላዕኻ ተመራሪቕኻ ላብዳስ ትምለስ።
ኣብ ዳስ ለለ ነኽራይ ምስ መርዓት ቃልኪዳን ብቓሺ እያስሩ። ድሕሪ ቃል ኪዳን ምእሳር ነኽራይ ብሓንቲ ሓፍታ ካ #ሐማ(ናመጀመርያ ቦኽሪ ዓይነ ስና) ስብኣያ ኻሊእ ለይትፈልጥ ሰበይቲ ይቃመስ። ሐማ ስብኣያ ጥራሕ ትፈልጥ ልበሃለሉ ባህሊ ያው እታ መርዓትለ ሃምኣ ምእንቲ ኣብ ሓዳራ ጥንኩርቲ ትኾን ብልብል እዩ። ነኽራይይ መርዓትይ ደርሆ ምስ 12 ብልዕታ ብላረከብኦም ይቃመሱ ልተረፈ ኣዕርክቲይ ዑቡኖታቲይ ይበልዑ፣ ይጎራረሱ።
ድሕሪዚ ዋሕስ ምቑፃር ይጅመር።
ካዓዲ ወዲ ኽልተ ካዓዲ ጓል ኽልተ።
ዓዲ ጓል ልዓዲ ወዲ ጓልና ተያፀገምኹምይ ተይበደልኹሚይ ናንብራ ኢና ወዲና ሓመቐት፣ ትበላሸየት ኢሉ ሃምለይኻድዓ ዋሕስ ይኹንኹምዶ? 
ዋሕስ ይኹነና። 
ሰቲ ይድሓዝኹምዶ? ይድሓዘና።
መሕደሪ ጓልና ይበሃል ብምንታይ ሃምለሕድራ ብደሞዝዶ ብኻሊእ ይፀዉዩ።
ዓዲ ጓልለ ልዓዲ ወዲ ብትመሳሳሊ ዋሕስ ይኾኑ። ሽልማት ልወለደኛ ያቕርቡ ልተፈላለዩ ኽዳን ቦፌታት ማለት እዩ። መንዳእቲ ልወዲና መሕደሪ ህንድዚ ሂብናዮ ይበሃል ዕልልል ይበሃል።
ፕሮግራም ይጠናቐቕ መርዓት ሒዝኻ ይኽየድ። በየ መንገዱ ሓላፊ መንገዲ ይኽትረካ (ኣያሕልፍይ ይብለኻ) ፈረስኻ ሒዙ ሕምበሻ ወይ ከረመለ ሃቡና ላበሉ። የህብይ የበሃልይ ካልውዳእ ልልጠየቐካ ኹሉ ትህብዶ ዓዲኻ ትኣቲ መርዓትኻ ሒዝኻ። 
ለለ እንኳዕ ብርሃን ረአናየ ይበሃል። ቕድሚ ዓዲ ምግባኦም መሻገሪ ምንቀኛ/ናሓማዪ ይሕረደሎም ሰለስተሻዕ ይሻገሩ ካዉኡ ኣዕርክቲ ቓላሊጦም ይሓርዱዋ ብሞቕሎሓጭን ጠባቢሶም ልመራዑይ፣ዑቡኖታትይ፣ ላኣዕርኽቲይ ካዉኡለ ኣብቲ ምጥባስ ልሳተፉ ደምቢርኻ ትቋደስ። ለይቲ ሙሉእ ኣብ ዳስ ውሽጥኻይ ውቃበኻይ ብደርፊይ ኻበሮይ ላጠበርኻ ትሓድር። ሰዋ ክስተ ብነጋኡ ናወዲ መርዓ ይኾን።
ድሕሪዚ መርዓት ምስ ነኽራይ ሃሰስ ተይበላይ ትሓድር፡፡ የኽእልይ ከይብሎ ዑቡኖታትለ ኣዕርኽቲለ ምስኣቶም ጥቓ ልጥቓ ይህርሱ።
ኣብ ሰልሳይ መዓልቲ ብርሃን ሒዝኻ ሕጋ እንድሕር ትገንዩ ማለተይ እዩ ላብ ዓዲ ጓል ሸላሕ ኢልኻ ብንጉሆ ሰብ ተይትልዓለይ ኽልተ ኣዕርኽቲ ትኸድ ዶ ተይትርአኻይ ወይ ሰጊግኻ/ጎይኻ ላብ ውሽጢ ዓዲ ወይለ ኣብ ግድግዳ ዓዲ ትስቀሎ ዶ ዕልልልልልል ትብል ያው ትሸኒፈን ማለት እዩ። ጎራሓት ግን ገና ብንጉሆኡ ትልዒለን ታኒካ ሙሉእ ሓተላ ሒዘን ከይትግብእ ብቲ ነዃል/በሪ ይሕዋኻ። ተይገባእኻይ ብሓተላ ተፀይቐናኻ ግን ያው ብርሃን ይሃሉ ኣይሃልው ተሸኒፍኻ ማለት እዩ። እንድሕር ኣሸኒፍኻ ግን ቑርሺ ይህባኻ ሞ ሒዝኻ ፋዕነን ላበልኻ (ስለ ላሸነፍኻ) ልዓድኻ ትኸድ ዓዲ ሃምላሸንፍኻ ታበስር።
እንኳዕ ብርሃን ረአናየ ማለት ሓደ ልቲ መርዓኡ ባዕሉ ሃም ብርሃን ወይለ ደስታ እዩ ልቑፀር ሞ እንኳዕ ብርሃን ረአናየ ይበሃል። ኻልኣይ ብርሃን ለለ ሕጋ ትዓቂቡ ተትገንዩ ያው ኻልኣይ ብርሃን ስለ ልኾነ ናሰልሳይ መዓልቲ ብርሃን እሱ እዩ። ዕልልልል ብርሃን ርኢና ይበሃል ካፍቲ ናብርሃን ደም ሒዝኻ ስለ ልትኸድ።
ኣብ ሰልላይ መዓልቲ መልሲ ላብዓዲ ጓል ትኸድ ሃም ሎሚ ሎሚኳ የለይዋ ሃም ቓደም ቓደም ግን ጫጉላ ነይሩ ነብስኻ መሊስኻ ጨጉርኻ ቓቲልኻ ትምለስ።
ኸዚ ኸዚ ግን ምስቲ ግዜ ብሕትልናለ ቓጠና ግዜለ ብዙሕ ድሕሪ ሰልሳይ መዓልቲ ምቕናይ የለይ። ድሕሪዚ ጉጂ ምውፃእ እነሆ። ጉጂ ትወፅለኻ በተለይ ልመርዓት በተሰብ ህንዲ ለለወን ጉዑዞ ዓዲ በየ ዓይነቱ ይህባኻ ጉጅኻ ትወፅእ ካዉኡማ ምስ ጉጅኻ ምእራግ እዩ እምበይ።
እቲ ስነ ስርዓት መርዓ ዓዲና ከርና እየ ልፎቲዎ ነገር ግን ብለይ ኣግባብ ልወፅለው ወፃኢታት ብመጠኑ ካልኾን ግን የምነውይ ነይሩዋ መንማ ሰማዒ ኹሉ ዋይ መርዓ ጓለይ ወርዓ ወደይኮ እዩ ላበለ መዓንጣኡ ካልወፅእ ጥፍኣት ያጥፍእ ለለዎኦ ኹሉ ጭርስርስ ኣቢሉ ዕርፍ ካዉኡ ሆእ ዓዲመንደኾን ልነበርኻ መርዓ ያጎይታ ላትብሃለሉ ኻብዱ ላሓኾኸ ብዝና ይነበር። ባህልና ንሓልዎ ወጭና ግን መጠን ይሃልዎ፡፡ 
ብዙሕ ብዙሕ ልተረሳዕኹዎ ክህልው እዩ ግን ህንዲ መዘኻኸሪ እዩ ባህልና ከይርሳዕ ጎተትዋ፡፡
ናቲ መርዓ ስነ ስርዓት ልገልፁ ፎቶታት ካብ ፌስቡክይ መሓዙተይይ ልትቓራረመ እዩ። ልኹሎም ሰብ ፎቶ ባህሊና ሃምዚ ክፋለጥ ልምግባር ብፎቶ ቓሪፆም ላብ ማሕበረሰብ ገፅ መፅሓፍ ልዝርግሕለውዎ ክብረት ይሃበለይ። ባህሊና ክዓቢ ተደሊና ኹልና ብዓቕምና ኣብ ምፍላጥ ይኹን ብልተፈላለዩ መልክዕ ኣብ ምስናድ ንሳተፍ።
©ቓጣን ጓልያቱ










________________
[1]