ጉማየ : ጉማየ ታ ማለት ዩኡ?
ጉማየ አጀማምራኡ ቓደም ቕድሚ ቓደማይ ወያነ ምስ ግዜ ጋዝ ትደሓሐዘ ዩኡ። ጋዝ ብወለዲና ኣብ ዓፋርይ ራዮተትይ ድግበር ድነበረ ጥርት ብሓይሊ ምውራር ኾይኑ ድቲ ወራር ትፈላለዩ ኣፅዋር ብመፅዐኛ ምስ ስንቆም ፅዕኖም ይኸዱ። ኣብቲ ግዜ ትፈላለዩ ሕጭረት ስንቂ ስለ ዳጋጥም ሰባት ኣብ ኸይዲ ይርሕቡ፣ ማይ ይፀሙኡ የኦም። ሓደ ግዜ ድሕሪ ጋዝ ሓደ ጋዘታይ ኣብ መንገዲ ደኽሙ የመና ማይ ፅምኢ ኣጋልሱ ዳብ እግሪ ኦም ካፅልል ትብሎ ኣብ ከባቢ ዓፋር ጋሞጀ ድበሃል ጉማ ድበሃል ኦሞራ ክበልዖ ይሻለል። ስውኣይ ጠበንጃኡ ኣዋድዱ ክወቅዖ ትብል ጉማ ዳብ ሰማይ ልዕል ይብል። ድደኸመ ጋዘታይ ኣብ ውሽጢ ቓንጠፍጠፈ ፅላል ግልህ ግልህ ኣብሉ ኣፈሙዝ ዳኦሞራ ውጥ ኣብሉ ከይፀፍዖ ላተሓላለየ ላተሓላለየ ይፀንሕ። ድሕሪዚ ስውኣይ ቑዘማ ይጅምር::
ትበልዐኒ ደማ ውሉ ዳብ ዜማ ይቕይሮ። ድሕሪ ትወሰነ ግዜ ምድሪ ዝሕልሕል ምባል ትጅምር ጉማ ተስፋ ቖርፁ ይኸድ ስውኣይለ ፅምኢ ቑርፅ ያብለሉ ምድሪ ዝሕል ብድበሎ ቖፅለ በረኻ ሸማጥጡ በልዑ ድሕረኡ ካቲ ቓንጠፍጠፈ ወፁ ክኸድ ትብሎ ቓንጠፍጠፈኡ ቀጭ ላበሎ ላሕ ብዳበሎ ለለ ጉማ ይጅምር::
ካጋዝ ድኻተተ ኹሉ ትኣክቡ በል ሰብ ሓብሩ ትበሃል እቲ ድደኸመ ሰብ ደይምህላዩ ይፍለጥ። ኣጋጣሚ ኣብ ድኾነ ቦታ በፅሑ ሃምድነበረ ድረአዮ ስውኣይ ኣብ ሃምዚ ዳበለ ከባቢ በፅሑ ነብሩ ድሕረኡ ግን ኣያም ኣይበልኹዎይ ይብል። ድሕሪዚ እቲ ርእየዮ ድበለ ምስ መሓዝቱ ኾይኑ ኣብታ መጠረሻ ድረአዮ ቦታ ካድበፅሑ ሁር ላበሉ ይኸዱ። ኣብቲ ቦታ ብድበፅሑ በቃ እዚ ኹሉ ኩናት ሓልፉዶ እኸለ ዓርከይ ኣብዚ ብትባራሪ ሰብ ከልፊ ቓርዩ ዩኡ ብድብል ላሓዘኑ….
ኣጋጣሚ ምድሪ ብድነፈሰሉ እቲ ስውኣይለ ካብቲ ድነበሮ ጎሽጎሻ ውሽጢ ወፁኡ ዳዓዱ ክምለስ ላበለ ኣሰር ኣሰር ደቂ ጋዙ ላትኻተለ ክኸድ ዱኡ ዳለያ ድመፁ መሓዝቱ ዶርጋዕ ዶርጋዕ ድብል ድምፂ ስለድሰምዐ ካብ ጉማ ወፀዶ ለለ ኻልኣት ደመኛ መፆምኒ ብሉ ገለስ ብሉ ኣድርጩ ላሃለ ኣጋጣሚ ኣዕርኽቱ ኾይኖም የቶ እኸለ ዓርክና ካዚ ኹሉ ጭፍጭፍ ጋዝ ወፅኻዶ ኣብ መንገዲ ኣደዳ ጉማ ኾይንኻ ቓረኻ ትብል ቀው ኣብሉ ይስምዖም። ኣዕርኽቱ ምኻኖም ብድፈለጠ ኣዕርኽተ ኣብዚ የአ ድነሀኹ ይብሎም። ድሕረኡ ትሓጉሶም ቃውሳ ወቕዖም ዕይይይ…. ይብሉ። ዳቶም ደቂ ጋዝ ይኸዱ፣
ድሕሪዚ ዳደቂ ጋዝ ጥቓ ትበፅሕለዩ መግለፂ ሓጎስ ለለ ቃውሳ ዕይይይይይ ይብሉ። ካዉኡ ደቂ ጋዝይ ኣቦ ጋዝይ መፆም መፆም.... ብሎም ትሓጉሶም ሃመይ ሃምድቓረየ፣ድምንታይ ሃምድቓረየ ይጥዩቑዎ። ጉማ ድገበሮ ግባሮ ኹሉ ድወፀሉ ኹነታት ገልፁ..
ብለ ሓውሲ ቖዘማ ላቖዘምኹ ጉማ ምድሪ መሽዩዎ ኣውድቑኒ ኸይዱ፣ ኣነለ መንገድይ ክቕፅል ጅምር ታብል መሓዙተ ትቓብሎምኒ ብድበሎም ደስታ ፈስታ ኾይኖም ድሕርዚ ስምዕት ትፈላለዩ ኹነታት መግለፂ ኾይኑ ብኡ ጉማየ ትለምዱ ቓርዩዩ በለና በልናካትኹም ኣየና መንገሻ ኣምባሳደር ባህሊ ራያና። ኣብ ጉማየ ፍሉይ ስምዒትኻ ምቁፅፃር ኣውዩካ ውርር ታብለካሎ ብሁብብብ..ታ ይግለፅ። ሁብብብ ደማ ናፅጋብ ወይ ታሕጓስ መግለፂ ዩኡ።
እዚ ፅሑፍዚ ምስ ትወሰነ መራጎዲ ሓሳብ ትቃምሙ ኣብ ድኾነ ስራሕ ሕዝናዮ ቦኽ ድምባል ንሙክር የና። ድኹሉይ ምሉይ ዕድመይ ጥዕኛይ ይሃበና።
ፍልፍል ሓሳብ፣ መንገሻ ረዳኢ
©ቓጣን ጓልያቱ
ፀጋታትና ኣዘምንና ዳጥቕሚ ንቓይሮም[1]
(ዓሚ ትፅሓፈ)
ህዝቢና በተለይ ህዝቢ ራያ ኑሮኡ ኹሉ ምስ ሃፍቲ እንስሳይ ግብርናይ ምስቲ ምኻኑ መብዛሕተኦም ድጥቀመሎም መሳረሒ ይኹን መወረዒ ነገራት ካእንስሳ መሰረት ድገበሩ የኦም።
ጥርትና ብሂወት ላሃለያ እንስሳ ክህበኦ ድግበአን ኹሉ ግልጋሎት ላሃባ ይፀንሓማ ሞት ትመፅሎ ካብተን እንስሳ ኣብ ጥቕሚ ድውዕሉ ነገራት:-
1. ካቓርኒ ከፍቲ ወንጫ (መስተዪ ፀባ፣ርጉኦ፣ዓውሶ፣መንጭባ፣ሰዋ)፣ማሕጉማ (ባህላዊ ሕክምና) ወዘተ ይስራሕ።
2. ካቖርበት ከፍቲ ሽፋይ ሳእኒ፣ ማእሲ፣ምራን፣ፀለታ፣ኻርፈስ፣ጭጉራፍ፣ዓይበት፣ለቖታ (ናጠሊ)፣ሓርጊ (ናበግዕ)፣ ወንጭፍ፣ደለዎ(ናጠሊ)፣ሓለንጊ ወዘተ ቖርበት መሰረት ገብሮም ድስረሑ ስራሕቲ የኦም።
እዞም ኹሎም ፀጋታት በተለይ ወንጫ፣ሽፋይ፣ለቖታ፣ሓለንጊ ድመሳሰሉ ነገራት ደርጋ ግልጋሎት ኣይላሃቡይ ድነሀዩ። መብዛሕተኦም ግን ብድሐሸ መንገዲ ኣዘምንኻ ባህላዊ ድሕዝተኦም ተይሓደጉይ ፍልፍል ሃፍቲ ምግባር ይከኣል ዩኡ። ኣብዚ ሃምዚ ዳበለ ጥበብ ድነጥፉ ሰብ ሙያ ደማ ብደቀቕቲይ ኣናእሽትይ ወይለ ብማንፋክቸርንክ ወድብኻ ሃም ዓቕሞም ክሳተፉ ገብርና ፀጋታትናይ ባህላዊ መግለፂታትናይ ላዓቀብና ትጠቀምቲ ምኻን ንኽእል የና።
ሓደ ፎሮሮኛ በዓል ሃፍቲ ካድጅምራ በተለይ ሃምሊ ወንጫ፣ሓለንጊ ድመሳሰሉ ነገራት ኣብሊ መዐሚ ኣየራት፣ናባህሊ ማእኸላትና(ካድህልየና ነብሩ) ላቕረብኻ ብምፍላጥ ድሐሸ ጠለብ ክህልዮ ምግባር ይከኣል ዩኡ።
ንሕሰበሉስኪ


ሱር ሪል ስቴት
ኣብ ድሮ ለካቲት ብልዕሊ 50 ቢልዮን ካፒታል ብሱር ኮንስትራክሽን ክስራሕ እምነ ኹርናዕ ትቓመጠሉ "ሱር ሪል ስቴት" ድብል ድዛይን ብሓቂ ደስ ብሃሊይ ሰሓብይ ዩኡ። ከባቢ 10,000 ስራሕ ዕድል ፈጥሩ ከባቢ 75,000 ሰብ ደማ ካንብር ሃምድኽእል ቕርበት ድነሀዎ ሰባት ገልፅለዩ። 
እዚ ኣብ ሚኢቲ ሄክታር ድዓርፍ ብዙሕ ሓምለዋይ ከባቢ(60%) ድሓዘለ ሓደ ዓውዪ ከተማ ሃምድፈጥር ኣያጠራጥርይ። 
ነገር ግን ተግባሩ ቕዱስ ኾይኑ ላሃለየ መቐለ ትኹረት ገብርኻ ኹሉ ካፒታል ኣብ መቐለ ምፍሳስ ግን ካጉዳይ ፍትሓዊነት ሓልፉ ካብ ትፈላለዩ ከተማታት ሙሁር ይኹን ነገዳይ ድድሐሸ ናብራ ዳብ መቐለ ምፍላሱ ኣይቓርይይ። ነገር ግን ካብቲ ሓምሳ ቢልዮን ትወሰነኡ ኣብተን ናዞዋ ከተማታት ትግራይ ድሐሸ ፅፈት ድነሀዎ ስራሕ ብምስራሕ ድታ ናዞዋ ከተማ ድህዎ ሸገ ማዕረግ ሃምድነሆ ኾይኑ ትወሳኺ ደማ ብቢከባቢኡ ድሐሸ መነባብሮይ መንበርይ ክህሊ ብምግባር ዳመቐለ ድግበር ናሙሁር ይኹን ነገዳይ/ሃፍታም ፍልሰት ይቕንስ ይመስለኒ። ካብዚ ብትወሳኺ ደማ ድሐሸ ፅፈት ድነሀዎ ሰማይ ጠቀስ ህንፃ ብቢከተማኡ ድስራሕ ተኾይኑ ብጎኒ ድሰፍሓ ከተማታት ዳብ ሰማይ ክዓብያ ብምግባር ኣብ ትሓራሲ መሬት ድነበረ ምፅባብ ብምቕናስ ቶም መሬታት ካመስርሒ ከተማ ድቲ ነባሪ ድቅልብ ሕርሻለ ክህሊ ይገብር ዩኡ። ሰብ ካብ ትፈላለዩ ከባቢታት ዳብ ድዓበያ ከተማታት ድፈልስ ድሐሸ ናጥዕኛ ኣቕርቦት፣ድሐሸ ትምህርቲ ቤታትይ ኻልኣት ድልየታትይ መሰረት ድገበረ ግልጋሎት ስለድነሆ ዩኡ። እዚ ደማ ድዕግተሉ መንገዲ ብቢከባቡኡ ድሐሸ ግልጋሎት ክህቡ ድኽእሉ ማሕበራዊ ትካላት ክህሉ ምግባር ዩኡ።
ስለዚ ሃፍቲ ኣብ ሓደ ከባቢ ካክኾን ኣብ ኹሉ ትሓሳቢ ካድግበር ጨለ ዩኡ ድማለት ዩኡ። 
ድኾነ ኾይኑ ፍፃመኡ ካርእየና ፆሎት ናጭዕቕ።


ናአብዪ አሕመድ ዳስልጣን ምምፃእ ድትግራይ ልምዓት እውያት መስላ ዕልልታ ይኣ። ሰላ ናዩ ጣቋ ደይብሉ ናድኹማትይ ተስፋ ቖረፃትይ ፅዋ ብዙሕ ትግራዋይ ስለ ትግራይይ ትግራይ ጥራሕ ክሓስብይ ክሰርሕይ ሓግዙዎ ዩኡ። ጓል ሽዋ ህወሓት ተይቓረይ ዳቓልባ ትመልሳ ዋላ ብመጠኑ ድምፂ ህዝቢ ኣብ ምስማዕ ትግነ። 
ትካላት ትእምት በተለይ ሱር ኮንስትራክሽን ትግራይ ብመንገዲ ድሐሸ ሽፋን ክህልያ ኣብ ምስራሕ ይግነ። ናዚ ትፃራሪ ደማ መሰቦ ሱሙንቶ ብስም ወኪል ጉና ካዋሕስይ ጠበቓይ ህዝቢ ትግራይ ክኾን ኣደዳ ነጋዶ ብምግባር ኣብ ታሕተዋይ ክፍሊ ድግነ ሕብረተሰብ ዋጋ ሲምንቶ ፀርፀር ኣብሉዎ ይግነ። ሃምቲ ብሕቱ ድሓዞ ናሱሙንቶ ኣቕርብቶ ህዝቢ ከይሓልየሉ ፀውራኡ ኣብቲ ክሕግዝ ድግበኦ ክፍሊ ሕብረተሰብ ምግባሩ ብሓቂ ያሕዝን። ዳብ ትግራይ ኻልእ ሱሙንቶ ከይገብእ ሃም ኮንትሮባንድ ስለድቑፀር ትውር ኣይትብልይ። ድቲ ህዝቢ ብደይተውፃዕ ከይሸጠሉ ግን ያው ሐዚለ ሃፋትም ላሃፍተምሉ ድኻታት ላትማረርሉ ነብርለዩ።
ድኾነ ኾይኑ ኣብይ ኣሕመድ ድልምዓት ትግራይ ሃም ፀጋ ኾይኑ ክርአ ድግበኦ ሰብ ብምኻኑ ናዩ ስልጣንነት እውያት መስላ ዕልልታ ዩኡ ድበሃል።
ሓደ ዓውዪ ክፍተት ግን ርአየንሎ። ሃም ሃገር መብዛሕቱኡ ካፒታል ኣብ ኣዲስ ኣበባ ትኻዝኑ ፍትሓዊ ናልምዓት ምንቅስቓስ ሃምደይትረጋገፀ ሐዚለ መብዛሕቱኡ ናልምዓት ምንቅስቓስ መቐለ ትኹረት ገብሩ ምኻዱ ፍትሓዊነት ኣብ ምርግጋፅ ዓውዪ ማሕላኻ ምኻኑ ኣይቓርይይ። ዋላ ካመቐለ ወፃኢለ ብስም ሱር ድስራሕ ይኹን ኻልእ ልምዓታዊ ስራሕ ይሃሊ ብዞባይ ብወረዳይ ድነሀዎ ፍትሓዊ ትጠቃሚነት ግን ሐዚለ ጉራማለ ሃምድኾነ ኣያጠራጥርይ። ጉራማይለ ናልምዓት ትጠቃሚነት ደማ ውዑሉ ሓድሩ ሽግር ምፍጣሩ ኣይቓርይይ።
ኹሉ ትኹረት ደማ በተለይ ኣብ ሓረስታይ ክኾን እነሀዎ። ሓረሰታይ ተፀግቡ ዩኡ ናከተማ ሰብለ ድፀግብ።
መቐለ ትኹረት ብምግባር ኹለን ናዞዋ ይኹን ወረዳ ከተማታት ብማዕረ ክለምዓ እነሀወን።
ኣብቲ ምስሊ ድነሆ ብሱር ኮንስትራክሽን ትሰርሐ ዩኡ ውሎሞ። 
ፍረ ለካቲት ማለት ሃምልዚ ዳብለ ተግባር ዩኡ። ብሓቂ ድራር ዓይኒ!
ፎቶ: ካኢንጅነር ታደሰ የማነ ገው ትበለት


መንገሻ ረዳኢ፤ኣምባሳደር ባህልና  👉 ብጎይታናይ ወለገርግስ(ወጀረታይ)
====================
ባህሊ ማለት መግለፂ ሓደ ማሕበረ ሰብ ዀኑ፤ድውሽጡ ደማ ሃም እሊ ወግዒ፣ልምዲ፣እምነት፣ኣካዳድና፣ኣመጋግባ፣ደመራት ደስታ፣ሓዘን፣ብሓፈሻ ናእቲ ማሕበረ -ሰብ ሕግይ ስርዓትይ ድሓዘ ዀኑ፤ካትውልዲ ዳትውልዲ እላትወራረሰ ድቕፅል ድልዱል ሰረትይ ስጡም ማእገርይ ድንአዎ ፀጋ ማሕበረ- ሰባት ወኡ።ባህሊ ድሓደ ማሕበረ -ሰብ ብቓልሉ ድትሃነፀይ ድሰረፀይ ኣይዀነይ።ኸይዲ ባህሊ ድብዙሓት ክፍላተ - ዘበናት እላጥሓሰ ድሸጋገር መግለፂ ኣህዛብ ወኡ።ሓደ ባህሊ ማሕበረ- ሰብ ብሰንኪ ምምርቓሕ ህዝብታት ዓለም ክውረስ ወይ ክውረስ ይኽእል።ብትፈላለዩ ፅልዋታት'ለ ክፅምልው ወይ ጨለለቃ ብባህሊ ኻልእ ማሕበረ -ሰብ ትተክኡ ክጠፍእ ይኽእል።ባህሊ ክዕንብብይ ክፅምልውይ ምክንኻንይ ደይምክንኻንይ ብፅሒት ብዓል ዋንኑ ወይ ብዓል ቤተ ወሳኒ ሚዛን እንአዎ።ማሕበረ -ሰባት ድባህሎም ናምንክብኻብይ ምፍታውይ ልምዲ እንድሕር ኣማዕብሎም፤ባህሎም ብደረጃ ዓለም ሓጂ ሚዛንይ ሰፊሕ ፅልዋይ ያሕድር።ድድሕንነትይ ምዕባለይ ባህሎም ደይግደሹ ማሕበረ- ሰባት ደማ ባህሎም እላዓበረይ እላዓረቐይ ኣደዳ ምሟት ይዀን።ስለ'ዚ ብባህልኻ ምውራዕይ ምኹራዕይ እቲ ድልዓለ ፈሮሮይ ዓርሰ ምትእምማንይ ወኡ።
ባህሊ ድውሽጡ ብዙሓት ፀጋታት ምስጢር ድሓዘ ትትዀን'ሎ፤ፅላል ጥርናፈ ማሕበረ-ሰባት ወኡ።ሓደ ህዝቢ ብባህሊ ኣብሉ እኩብ ስምዕታቱ፣መነባብሮኡ፣ማሕበራዊ ምትእስሳሩ፣ሓጎሱይ ሓዘኑይ ወዘተ…ይገልፅ።ባህሊ ዓንዲ መተኣሳሰሪ ማሕበረ -ሰባት'ለ ዀኑ ኣገልግሉይ ያገልግል'ለ እንኦይ።ደቂ ሰባት ካዕለታዊ ምንቅስቓስና ክሻዕ ትምቢተ- መፃኢና ብባህሊ ድትቓነየ ወኡ።እንሰሮሖ፣እንኽደኖ፣እንምገቦይ ብሓፈሻ እንነብሮ ብቕኒት ዓርሰ ባህልና ይዀን።ስለድዀነ ሃለዋት ሓደ ማሕበረ- ሰብ፤ ምስ ባህሊ ማሕለኻይ ዀርዶይ ወኡ ድዀን'ሎ።ሓፈሻዊ መናባብሮናይ ኸይዲ ህይወትናይ ድሕቑፊ ዓውደ -ባህሊ ብምዃኑ፤ባህሊ ብልኻ ህይወት ትብል ግድን ይዀን።ኹሎም ውፅኢታት ባህሊ ርቁሒት ህይወትይ ናብራይ ወኦም።ኹሎም ዳድልዓለ እዋታዊ ምዕባለ ድበቐዑ ማሕበረ-ሰባት ድባህሎም ኣሐንቅቖምይ ትሓንቅቖምይ ሃም ድዀነ ተመኩሮታት ምዕባለ ህዝቢ ዓለም የመላኽት።ስለ`ዚ ባህሊ መፃኢ ሓደ ህዝቢ ድትንብይይ መምራሕያዊ መስርሕ ኩለ- ህይወትይ መናባብሮይ ወኡ ድዀን'ሎ።
ፀጋ ባህሊ ብሱሩ ካዶራ መስጣሑ ቓድሕኻ ድንከዮ ኣይዀነይ።ሰፍሕይ ዓሙቕ ባሕርይ ወኡ።ዀሎም ኣህዛብ ዓለም ድዋዕሎም ድገልፁ ድድህሰሱይ ደይድህሰሱይ ባህልታት ከርና መልኦሞም።ኣህዛብ ዓለምና ልክዕ ሃም ብዝሒ ፍኖተ- ሓሳቦም፤ባህሎም'ለ ትማናነ ድትፈላለየ ሕድያት እንኦዎም።ኹለ- ዓይነት ስነ-ልቦናዊ መሳድድ ብባህሊ ትገርሐይ ትዓብለለይ ሃምደዀነ ብቕዓትይ ጥንካረይ ድትፈላለዩ ማሕበረ- ሰባት ያርእየና።ካ`ታ ድንኣሰት ውዳበ ቤተ- ስድራ ክሻዕ ድልዓለ ውዳበ ብሄርይ ብሄረ ሰባትይ ብየመና ድሓየለ ሓረግ ባህሊ ድትጠመረ ሃም ድዀነ ታሪኽ ባዕሉ ቖላሕላሕ እላበለ ይምስክር'ሎ።ባህሊ ትንበብሎ ድውሽጡ ድሰብሐይ ሱር ድሰደደይ ታርኽ ኣይሙ ድመንቀራቕዑ ትፀፍፀፈ ገራ ምዓር ቓፎ ወኡ ምባል ይከኣል።ብኻልእ ኦፍራኡ ደማ ባህሊ ካድኣይ ሃም ድመፃእኻይ ዳድኣይ ሃምትእስርይ እፅርይ ኣብሉ ብመነፅር ሓቂ ኣጉልሁይ ኣፀፅዩይ ያርእየካ።ቕያሰይ ኣንፈትይ ስነ- ልቦና ኣዳመ- ሄዋን ድዀነ ባህሊ፤ፀገታቱ ቖፅርኻይ ለልኻይ መወዳእታ ኣይግነዮይ።
እዚ ድንኣናዮ ዘበን፤ዘበነ- ግሎባላይዜሽን (globalization) ማለት ዘበነ- ጥርንፉነት ወኡ።ዘበነ- ምምርቓሕ ባህልታትይ ክብርታትይ ወኡ።ድዚ ዘበን'ዚ ብምኽንያት ምዕባለ ቴክኖሎጅይ መጋነይታቱይ ዓለም ብዓለማ ዳሓንቲ ቑሸት ደርጋ እላትቐየረት ትግነ።ብዚ መንፅር ደማ እንካ- ሃባ ባህሊ ግሎባላይዜሽን ትማናነ ይስፋሕፋሕ'ሎ።ኣህጉርና ኣፍሪቃ ትኹን ዓለምና ድትሕቲ ጥርናፈ ግሎባላይዜሽን እላዀና ወአን።ብቴክኖሎጅይ ስነ- ብእልይ ድማዕበላ ሃገራት ዓለምና ድተን ማዕበልቲ ሃገራት ብባህሊ እላፀለውአን ይግነያ።ብዙሓት ማዕበልቲ ሃገራት መበቆላዊ ፀጋታት ባህለን እላጠንጠና ናትፋላለያ ዓበይቲ ምዕቡላት ሃገራት ባህልይ ሕድያታዊ ክብርታትይ እላወረሳ ወአን ድግነያ።ሃገርና'ለ ብወራር ባህሊ እላትጠቕዐት ወአ።ስለ'ዚ ድዚ ግዘ'ዚ ዘበነ ጥርንፉነት ግሎባላይዜሽን ብድግባእ ባህልኻ ምሕብሓብይ ምንባይይ ያድልይ'ሎ።ካድዀነ ግዘ ብድበለፀ ባህልና ትወርሩ ከይሕምዘግ ጥንቃቐ ይሓትት።እዚ ሓድስ ወለዶ'ዚ ብባዕዳውያን ልምድታትይ ባህልታትይ ከይትፀለወ መበቆላውነት ባህሉ ብግዘኡ ሓልዉ፣ ድድመፅኡ ወለዶታት ኣረክቡ፣ ካሸጋግሮ ዓብዪ ሓላፍነትይ ሕድሪ ወለዱይ እንአዎ።
ባህሊ ብትፈላለዩ ኣንፈታት ክዕቀብ ይኽእል ወኡ።ባህሊ ድመዝገበ ባሕረ- መፃሕፍቲ ትሰንዱ ዳቓፃሊ ወለዶ ክመሓላለፍ ወላ ይኽኣል ድኣም፤እቲ ወና ዓቃብይ ዀስዃስይ ባህሊ ግና ባዕሉ እቲ፤ ብቲ ባህሊ ትቓንዩ ድነብር ማሕበረ - ሰብ ወኡ።ሕድሕድ ትኻታሊ ሓደ ባህሊ ድዀነ ሰብ ፤ብተፈጥሮ ድትዓደሎ ተውህቦ ምዕቃብ ባህሊ እንአዎ።ሓድስ ወለዶ ካ ኣቦታቱይ እኖታቱይ ድወረሶ ባህሊ ዳ'ቶም ስዓብቲ ወለዶታት ያመሓላልፍ።ህዝቢ ሰፊሕ ሓይሊ ስለድዀነ፤እቲ ሰፍሕ ባህል'ለ ድሕድሕድ ኣባላት ሓንቲ ቤተ ስድራ ይዕቀብ።ሰባት ጨለለቃ ድሓዋሩ ድዛ ዓለም በቑሎም፣ድዛ ዓለም ደማ ክሻዕ ዘልኣለም ህነብሩ ኣይኽእሉይ።ሓደ ሰብ ክሞት ይኽእል ወኡ።እቲ ባህሊ ግና ምስ'ቲ ድሞተ ትኻትሉ ህሞት ኣይኽእልይ።ህያብ ዀኑ ምስ'ቶም ደይሞቱ ይቕፅል፤ይነብር።ስለ ድዀነ እቲ ሰፍሕ ባህሊ ምስ'ቶም ህሉዋት እላሃለወይ እላነበረይ ህያብ ዀኑ ይቖፅል።ምስ'ቶም ህልዋት ኣህዛብ እላነበረ፣ዳብርክት ድበሉ ትሻጋገርቲ ወለዶ እላትሻጋገረ፣ካዘበናት ዳዘበናት እላሰደረይ እላትሳራረፀይ ባህሊ፤ ባህሊ ዀኑ እንተይትበረዘይ እንተይተመራስሐይ ትዀልዑ ዳ'ቶም ናትና ድብሉዎ መፀእቲ ኣህዛብ ትሻጋግሩ መግለፅይ መለለዪይ ዀኑ ይቕፅል።ብሃም'ዚ ደማ ሓድስ ወለዶ እላትምሃረሉ ብባህሉ ትገርሑይ ትወድቡይ ይነብር።
ባህሊ ማሕበረ-ሰባዊ ጥርናፈይ ብሓደ ናምንባር ቐጥታዊ ሰረት ወኡ ትብለና፤ድሓደ ማሕበረ- ሰብ ድድንኣዉ ጉጅለታት ጠርንፉይ መዝኑይ ድሓዘ ወኡ።ድቲ ቅዱስ ባህልና ምክብባር እንኦ።ብዕድመ ድንኣሱ ሰባት ድሰብ ፀጋ ዕድመ ኣቦታቶምይ እኖታቶምይ ያኽብሩ።ገሻ ይእንገድ።ጎረቤት ምስ ጎረቤት ይትሓላለይ ይፋቶይ።ሃም'ሱ እላበለ ዓሌት ምስ ዓሌት ትኣሳስሩ ፅንካረኡ ሓልዉ ይቕፅል።ድባህልና ከርና ትቖፅሮም ደይዝለቑ ኣደነቕቲ ሕድያታውያን ክብርታት እንኣዉና።ድባህሊ ራየቶትይ ወጀረቶትይ ደይትፀወየሎም፣ደይትዘንተወሎምይ ደይትተረኸሎምይ ብዙሓት ድድህሰሱይ ደይድህሰሱይ ፀጋታት ባህሊ እንኣዉና።ህዝቢ ራያይ ወጀራትይ ድታሕጓሱ ዀነ ድሓዘኑ፣ብሓፈሻ ድማሕበራዊ ህይወቱ ድጥቀመሎም ደይትበረዙ ትፈተውቲ፤ትውፊታት ባህልታት እንኣዉዎ።ሃምቲ ልዕል ክብል ትጠቐሰ ድባህሊ ራየቶትይ ወጀረቶትይ ድጠለሉ፣ ድሰበሑይ ድማዕረጉይ መግለፂ ባህልታት ገና ተይትሓዋሸሉይ ብንፅሆም እንኣዉ።
ኣቦታት ራያይ ወጀራትይ መደርቲ፣ገጠምቲ፣ኣዝመርቲ፣ኣልቐስቲ፣ብሓፈሻ ባሕሪ ስነ- ቓላት ዀኖም፤ድትፈላለዩ ኣጋጣሚታት ብዘም ድትፀረሑ ስነ - ልቦናዊ መግለፅታቶም ትጠቕሞም ድትፈላለዩ ግዝያትይ ወቕትይ ሓጎሶም፣ጅግንነቶም፣ብኣውራኡ ደማ ማሕበራዊ መስጋብሮም ድትፈላለዩ ማሕበራዊ ረኽብታት ይገልፁ፣ይመሃሀሩ፣ይዛተዩይ ይፋለጡይ።ካ ቓላዊ መግለፅታት ህዝቢ ራያይ ወጀራትይ እቲ ሓደ ትፈታውይ ትዘውታርይ ድዀነ ቕኒት ጉማየ ወኡ።ቕኒት ጉማየ ድህዝቢ ራያይ ወጀራትይ ከርና ዝውቱር ድዀነ ባህላዊ ፀጋ ወኡ።ጉማየ…መግለፂ ሓርበይናነት፣መግለፂ ኣናነት፣መግለፂ ጅግንነት፣መወናወኒ ወነይ ተዘኩሮታትይ ዘበናትይ ወኡ፤ጉማየ ራያቶትይ ወጀረቶትይ።ብቕኒት ጉማየ ኣብልኻ፣ሓጎስ፣ኹነታት ዘበን፣ህሉው ኹነታት ዓዲ፣ፍቕርይ ሕውነትይ ድድመሳሰሉይ ኻልኦትይ ይግለፁ።ብቕኒት ጉማየ ኣብልኻ ጅግና ይውደስ፣ፃዕራም ይንኣድ፣ሸነፍ ይምከር፣ ፈራሕ ይግሰፅይ ይግናሕይ።
ድቕኒት ጉማየ…ግጥሚ፣ቕኔ፣ስነ - ቓላት፣ምደራታትይ ዘመራታትይ እንኣዉ።ብኻልእ ኣበሃህላ፤ ቕኒት ጉማየ ስነ- ልቦናዊ ቕርሲ ወጀረቶትይ ራያቶትይ ወኡ ምባል ይከኣል።ብጉማየ ደያስቐንቕን ኣካል ራያይ ወጀራትይ ፍፁም ኣይሎይ እማትብሃለ'ለ ድትጋነነ ኣይዀነይ።ጉማየ ኣንቋሕይ ትቓበልትይ እንኣዉዎ።ሓደ ጉማየ ብሃሊ ብነዊሕ ዜማ ብጉማየ ብዳስቐንቐነ፤ትቓበልቲ ደማ"ኣሃ…ይ"ብድብል ነዊሕ ዜማ ይቕበሉዎ።ጉማየ ሃም መእተዊ ሓደ ዜማ ዀኑ ልዕሊ ክልተ ግዘ ብትዘየመ፤ዜማ ትተውዩ ዳ ገዳይ ማማየ ይቕፅል።ዜማ ጉማየ ብባህላዊ መሳረሒ ሙዚቃት ጭራ፣ሸማቆይ ፋዱማይ ይዕጀብ።
ድራያቶትይ ወጀረቶትይ ጉማየ መግለፂ ኹሎም ማሕበራዊ ምትእኽኻብ ወኡ።ጉማየ ድመርዓ፣ጉማየ ድመቃላዕያ፣ጉማየ ድኦፈራ፣ጉማየ ድኣውራ ኣዋዕር፣ጉማየ ድጓስነት፣ጉማየ ድሃደን፣ጉማየ ብጥቕላላ ድምሉእ ማሕበራዊ መነባብሮ እቲ ህዝቢ ንግሱይ ሱር ሰዱይ ካግዘ ዳግዘ መበቆላውነቱይ ስርዓቱይ እንተይሃሰሰይ እንተይትበረዘይ ዞኽቲ ቕፅል'ሎ።ጉማየ ዓብዪ ባህላዊ ውርሻ ህዝብና ዀኑ ክቕፅል ድኽኣለሉ ወና ምኽንያት፤ ዓንዲ መግለፅይ ሓባርይ ማሕበራዊ ህይወት ህዝብናይ ብምዃኑ ወኡ።
ህፃናት ራያይ ወጀራትይ ፍቕሪ ወለዶምይ እንስሳታቶምይ ብጉማየ ኣብሎም ያንፀባርቑ።ደቦላትይ ሳድላታትይ ብጥዑም ቕኒት ጉማየ ኣብሎም ትኩስ ፍቕራዊ ስምዕቶም ይገልፁ።ጉማየ ድኽልትኡ ፀታ ማለት ድተባዕቶትይ ኣንስቶትይ ዕርያ ወኡ።ኹሎም ይጥቀሙሉ።ኹሎም ድዕለታዊ ኸይዶም ይዝውትሩዎ።ኹሉ ህይወታዊ ምንቅስቓሶም ብጉማየ ይቓንዩሉ።ዓበይቲ ኣቦታት ብእዙው ኣንደበት ድሕሉፍ ተዘኩሮታቶም ኣጉልሆም ያርእይሉ።ብዚ ትብሃለ ብቲ፤ ጉማየ ድስነ- ልቦና ህዝቢ ራያይ ህዝቢ ወጀራትይ ድሰረፀ፤ ፍሉጥይ ብሁግይ ፀጋ ወለላ ባህልና ወኡ።"ጉማየ" ድብል ቓል፤"ጉማ" ካድብሃል ስም ኦሞራ ባሕሪ ወይ ብሕጅንኡ ካድድፍለጥ ድመፅአ ሃም ድዀነ ወለድና ይዝንትዉልና።እቲ "ጉማ" ድብሃል ከርና ሓያል ኦሞራ፤ዳርሑቕ ቦታ በሩ ብቑልጡፍ ናምብፃሕ ሓይሊ ሃምድንኦዎ ይፍለጥ።እቲ ግዙፍ ድኾነ ብዓል ሰፊሕ ክንፊ ብርቱዕ ጉማ ኦሞራ፤ሃምሊ ሰስሓይ ዕንሹይ ድኣመሰላ እንስሳ ዘገዳም ብክንፉ ጨርግፉ፣ ብኣእጋሩ ኣንጠልጥሉ፣ ካሰማይ ደብርዩ ብምቕታል ስጋ ድምግብይ ናበረርቲ ኣምበሳ ሃምድዀነይ ይእመነሉ።ስለ ድዀነ "ጉማ" ድበሃል ኦሞራ ተምሳለትይ ምልዓሊ ስም ጉማየ ሃም ድዀነ ኣፈ- ታሪኽ እንኦ።
ስልተ- ሙዚቃ ጉማየ ምስ ኻልኦት ስልትታት ሙዚቃ ኣጠማምትና ትርእለናዮ፤እላሓደሰ ምስ ባህርያት ወዲ ሰብ ትጣመረ ስምዒታት ውልዶ- ኣዳም ብደይ ምንም ምሽርራፍ ዳንፀባርቕ ባህሪ ድሓዘ ወኡ።ጉማየ ብብሱላት ግጥምታት ትቓመመይ ብጥዑም ቓና ትሓሸየይ ምስ ምዃኑ፤ነፍስኻ ብስሚዒት መንኰራኩር ኣሳፍሩ ዳገነት ድሰደካ፤እንድሕር ደይፈተወ'ለ እንጦርጦርስ ድድብሪ፣ካዛዕዛዕታ ቑርይ በረድይ ኣልዕሉ ብሓደሻዕ ዳትኩስ መቑሎ ሓጭን ከፍ ዳብል ሓይሊ ድወነነ ወኡ።
ድቲ ዓዲ ምዓርይ ፀባይ ድዀነ ድምድሪ ራያይ ምድሪ ወጀራት ዕስራ ዓድይ ድሎ ሃፍቲ ስነ- ህዝቢ ካኣልዐልና፤ጉማየ ብልና ድጉማየ ብሃልቲ ክንድህስስ ግዱን ይዀን።ጉማየይ ኻልኦት ባህላዊ ፀጋታት ሃፍቲ ስነ ህዝብናይ ድምድሪ ራያይ ወጀራትይ ካዘበናት ዳዘበናት ተይትበረዙይ ተይትዛነቑይ ካወለዶ ዳወለዶ ክመሓላለፍ ካድገበሩይ ሰናይ ኣስተዋፅኦ ካዳበርከቱ ጉማየይናታት ዓድና ወኦም።ድትፈላለየ ግዘይ ዘበናትይ ድምድሪ ወጀራት ዕስራ ዓድይ ራያይ ጉማየ ብሃልቲ ፈርዮም ወኦም።ካቲ ሕያይ ባሕሪ ህዝቢ ድጨልጨሉ ሰበ ጥበብ፤ድቲ ትፈታዊ ዜማ ስነ ህዝቢ ጉማየ ኣለምልሞሞይ ኣጎውዶሞይ።ድመዋእሎም ብዓርሰ- ትግሃት ባህልና መበቆላውነቱ ሕዙ ክምዕብል ድገበሩ ኣቦታትናይ እኖታትናይ ከርና ብዙሓት ወኦም።ድመዋእል ዕድመኦም፤ድሓለፋ ጥቕሚ እንተይትገዘኡይ ባህልና ሃም ሻሽ ብንፅሁ ድቲ ሓድስ ወለዶ ዳረከቡ ወለድና እምበኣይ ምስገና ይብፅሖም።እዚ ሐዚ ድዀርዕለናሉ ሃም ውቅያኖስ ጨልፍኻ ደይዛሪ ሰፊሕይ ዓሙቑይ ባህሊ ክህልወና ድኽኣለ ሰናይ ጥበብ ሕሉፋት ወለድና ስለድዓረፎ ወኡ።ወለድና ብጥበቦም ባህልና ሃም ድሰብሐ ቑሞና ባህልና ኹሉሻዕ ትዀልዑ ይናገር'ሎ።
ትውፊትይ ትሩፋትይ ጉማየ ድዚ ወለዶ እዚ ክበፅሕይ ማዕዙይ መቐረቱይ ሓልዉ ካወለዶ ዳወለዶ ክመሓላለፍይ ኣቦታትና ትጠቦሙሉይ ደኽመሙሉይ ወኦም።ብናዳ- ብናዳ ሃም'ሊ መንገሻ ረዳኢ ድበሉ ደይትዘመረሎም ጀጋኑ ጥበብ ብሽከታ ድሃፍቲ ባህሊ ህዝቢ ትግራይ ብወናኡ ደማ ባህሊ ህዝቢ ወጀራትይ ህዝቢ ራያይ ድምፍላጥ መስዋእትነት ዘበን ዕድመኦም ኻፍለሙሉ ወኦም።መንገሻ ካግዘ ቑልዕነቱ ጀምሩ ድውልቃዊ ናብራኡ እንተይሰሰዐይ ሞቻ እንተያሽመጦይ ምሉእ ዕድመኡይ ህይወቱይ ድምዕቃብ ሓድጊ ኣቦታቱ ድፀገየይ ድወፈየይ ታሪኽ ደይርስዖ ስራሕቲ ጥበብ ድከወነይ ድሰርሕሎይ ጅግና ኣቦ ባህልና ወኡ።
ኣቦ ጥበብ መንገሻ ረዳኢ፤ ካ 70ታት ኣድሕዙ ወኡ ትፈላጢ እላዀነ ድመፅአ።መንገሻ ደይዘየመሉ ህይወት እንኦ ማለት ኣይክኣልይ።ደርፍታት መንገሻ ድኣነባብራ ህዝብና ማእኸል ድገበረ ዀኑ፤ድልቢ መናሰያት ይኹን ድ ልቢ ዓበይቲ ገብኡ ኣሕቖንቑኑ፣ኣፋቕሩ፣ኣዘክሩይ ኣወናውኑይ ዳሕበርበረ ወኡ።ባህሊ ወለድና ትሓንግጡ፣ ድማእኸል ብሩቕ ባህሊ ደው ብሉ፣ኽልተ ትውልዲ ብድልድል ጥበብ ዳኣታኣሳሰረ ብሉሕ ስነ - ጥበበይና።ባህላዊ ደርፍታት ጉማየይ ገዳይ ማማየይ ድባሕሪ ህዝቢ ኣንግሱዎ።ባህላዊ ደርፍታት መንገሻ ግዘ ዳያብልዮም ዘበን ትሻገርቲ ምዑዛትይ ምቑራትይ ዀኖም ይቕፅሉ'ለኡ።
መንገሻይ ኻልኦት መንገሻታትይ ድቲ ጥዑም ባህልና ዕዙዝ ኣስተዋፅኦ ሃደይህልዎም፤ብሓቂ ባህልና ክዓርቕ ፀንሑ።ዀኑ ግና ብኣስተዋፅኦ ለጋሳት ጥበብ እሊ መንገሻ ባህልና ኹሉሻዕ እላትሓደሰይ እላተርንዐይ ይመፅእ'ሎ።መንገሻ ድልቦና ሓረስታይ ትግራይ ተስፋ ዘበን ወኡ።ተንባዪ ሕያይይ ሰናይይ ዘበን ወኡ።"ሓለንጋየ ለሙንየ…መይዳ ራያ'ዶ ብሉካ ውንየ…መይዳ ትግራይ'ዶ ብሉካ ውንየ"…እላበለ ድህዝቡ ዳወናወነ ስነ- ጥበባዊ መንገሻ ረዳኢ፤ብሓቂ ልብኻ ገንሑ ብመንፈስ ድመይዳታት ዓድኻ ክትዛውን ይገብር።"ሓለንጋይ"ብሉ ድደረፈ፤ ባዕሉ ግና ብደይ ቓል ዓለም ሓለንጋይ ንጉስ ባህሉ ወኡ።ሓሎ ወለለይቶኡ ካዓዲ ድዓዲ እላትጋውሐ፤ድምድሪ መይዳ ራያይ ወጀራት 20 ዓድይ ሓልፉ፤ዳክልተው ኣውላዕሎ ትሰጋገረ።ሃም'ሱ እላበለ ደማ ድትሕቲ ሰማይ ትግራይ ጎይታ ጥበብ ዀነ።ህዝብና ድመንገሻ ድፈትወሎይ ድውድሰሎይ እምበኣይ፤ኣምባሳደር ባህሉ ምዃኑ ኣንዳዕድዑ ስለድፈልጥ ወኡ።
ብፍቕሪ ባህሊ ዓዱ ድዓበየ ጎይታ ባህሊ መንገሻ ረዳኢ፤ድባህልና ኹሉሻዕ ዳሐንቅቕ፣ዳዕብይ ዳገውድይ ሓብሓቢ ሆረየ ባህልናይ ኽብርታትናይ።ፍቕሪ እላተንፈሰ፤ሰባት ክፋቐሩይ ብባህሎም ክትኣሳሰሩይ ድገበረይ ድገብርሎይ ክቡር ስነ - ጥበበይና ኣያና መንገሻ ክብርይ ምስጋናይ ይግብኦ።ድኽልተ ትውልዲ ዳሓጎሰይ ባህሉ ዳፋለጠይ ኣልፋ ወ ኦሜጋ ኣብነት እዚ ትውልዲ'ዚ ወኡ'ማ ስለዳኽበረና ክናኽብሮ እንአና።ለሚ- ለሚ ድመንገዲ መንገሻ ትኻትሎም ምዓር ጥበብ ድቕጠፎም ስነ- ጥበባውያን ይባራኸተ'ለኡ።እዚ ድምድሪ ራያይ ወጀራትይ ድባራኸትሎ ባህሊ መሰረት ድገበረ ስነ - ጥበባዊ ትውልዲ፤ፍርያት ጎይታ ጥበብ ኣያና መንገሻ ወኡ። ስለድዀነ ብዓል ሞሳ ባህልና፣ ሞራልይ ተወናዉኖናይ ብምዃኑ፤ኣሰሩ ክንስዕብ ይግብአና።ባህልና መበቆላውነቱ ሓልዉ ኾስኹሱይ ኣጠጥዑይ ኣዐምብቡ ክፈሪ ድድገበረ ኣምባሳደር ባልና መንገሻ ረዳኢ የቐንየልና ንበሎ።
©ጎይታናይ ወለገርግስ ወጀረታይ


ላዛና ኣብ ጥቕሚ ይውዓል
ኣብ ከባቢ ደቡብ ትግራይ ድነሀዩ ላዛታት (ራያ፣ወጀራት፣እንደርታ) ኣብ ሚዲያ፣ስርዓተ ትምህርቲ ይኹን ቢሮታት ኣብ ጥቕሚ ኣይወዓሉይ።
ሓደ ህዝቢ ሃም ህዝቢ ድቲ ህዝቢ ድገልፁ ሃምሊ ላዛኡ፣ባህሉ ቦታ ትውህብዎም እቲ ላዛ ኣብ ጥቕሚ ድውዕል ተኾይኑ እቲ ሕብረተሰብ ብቲ ላዛኡ ክኾርዕይ ኣብ ጥቕሚ ካውዕሎይ ናባዕሉ ድኾነ ሓገዝ እነሀዎ።
ብትመሳሳሊ ባህሊ ሓደ ህዝቢ ደማ ክዓብይይ ትዓቅቡ ካውሉድ ዳውሉድ ወዙ ይኹን ስርዓቱ ተይትበላሸየ ክሸጋገርይ መንግስቲ ሃም መንግስቲ ትኹረት ህቡ ድሰርሐሉ ተኾይኑ ኣብ ምዕባለ ባህሊ ናቲ ህዝቢ ዓውዪ ሓገዝ ኢነሀዎ።
ብትፀራሪ ግን ባህሊና ይኹን ላዛና ብቲ ክልል ድመርሕ መንግስቲ ትኹረት ደይህቦ ተኾይኑ እቲ ህዝቢ ኣካል ናቲ ክልል ካምኻን ኣጓውሉ ባህልናይ ላዛናይ ቦታ ደይወሃቦ ተኾይኑ ኣሕና ታ ደና ምባሉ ኣይቓርይይ።
ኣብ ከባቢ ራያ ድረአለዩ ሓደ ሓደ ሽግራት ሃምዚ ዳበሉ ሓንኳላት ኣሰራርሓ ዳምፁዎም የኦም። ባህሊ ራያ ይኹን ላዛ ራያ ኣብ ጥቕሚ ድውዕል ተኾይኑ ቋንቋ ትግርኛ ሃፍታም፣ ባህሊ ትግራይ ሃፍታም ኾንሎ ማለት ዩኡ። 
ድሓለፉ ዓማውቲ ግን በተለይ ላዛ ራያ ኣብ ጥቕሚ ሽኳን ክውዕል እቲ ላዛ ድጥቀም ህዝቢ(ቑፃር መንግስቲ) ብላዛኡ ካምንጋር ወይ ባምሓርኛ ወይለ ብቲ ስሩዕ ድብሉዎ(ዓድሊ ኣዋሉ) ማእኸላይ ላዛ ድምንጋር ዩኡ ድግደድ። እዚ ደማ ናባዕሉ ድኾነ ናስነልቦና ችግር ላምፀአ ዩኡ።
ኣብዚ ሐዚ ሰዓት ችግራትይ ዓንቀፍቀፋትይ ዳጥዑይ መንገዲ መርሕኻ ባህሊ ራያ ይኹን ላዛ ራያ ቦታ ትውህቡዎ ሓደ ፀጋ ክኾን ክስርሐሉ ግዴታ ዩኡ።
ባህሊ ራያ ብድሐሸ ድፋለጠሉ ኣብ ሚድያ ቦታ ኣግንዩ ትፈላለየ ስራሕቲ ድስርሐሉ ተኾይኑ ዩኡ። ማእኸል ባህሊ ራያ ብምስራሕለ ድሐሸ ምዕቃብ ባህሊ ራያ ክህሊ ምግባር ቑልቑል ዩኡ።
ብትመሳሳሊ ላዛ ራያለ ኣብ ሚድያ፣ ስርዓተ ትምህርቲ፣ ቢሮ ማዕረ ሚዛን ኣግንዩ ኣብ ግልጋሎት ክውዕል ኢነሀዎ።
በዓል ጥምቐት ኣብ ሕምብርቲ ደቡብ ትግራይ ከተማ ማጨው ብክልል ኣብ ድቓረየ ከባቢታት ደማ ብድሙቕ ድኽበር በዓል ኾይኑ ኣብቲ በዓል ናሚድያ ሽፋን ህብኻ ባህሊ ይኹን ላዛ ራያ ካክልል ትግራይ ሓልፉ ብሃገር ደረጃይ ይኹን ዓለም ደረጃ ክፋለጥ ሚድያ ናባዕሉ ስራሕ ሕልየሎ።
ምስዚ ትደሓሕዙ ባህሊና ብቲ ጥዑም ልስሉስ ላዛና ድመሓላለፍ ፕሮግራም ትሞቻችዩ ክመሓላለፍ ግድን ዩኡ። ሃምዚ ብላዛና መድረኽ ድምራሕ ተኾይኑ ቐስ ብቐስ ብትፈላለየ ፅዕንቶ ላዛኡ ድስከፍ ድነበረ ትወላዲ ላዛኡ ፎትዩ ባህሉለ ክፎቲ ስለድሕግዝ መንግስቲ ክልል ትግራይ ምስ ሚድያታት ትግራይ ብምምኻር በዓል ጥምቐት ብላዛ ራያ ሽፋን ኣግኑ ክመሓላለፍ ግዴታ ዩኡ።
በዓል ጥምቐት ብላዛ ራያ ሽፋን ይወሃቦ።
ወድአነሀኹ ✍️ 
ቕዳሕ ድቴሌቪዥን ትግራይ
ድድምፂ ወያነ ቴለቪዥን
ድቢቢሲ ትግርኛ
ድትግራይ ሚድያ ሃውስ (ስሙ ቓዩሩዎ)
ድኹለን ኤፍ ኤማት ትግራይ
©ቓጣን ጓልያቱ


ብላዛና ኣብ መድረኽ ብበዓል ስልጣን ትፅወ ምስማዕ ቦኽሪ እዝነይ ዩኡ[2]። ሓደ በዓል ስልጣን ላዛይ ስነልቦናይ እቲ ህዝቢ ፈልጡ ድመርሕ ተኾይኑ ተነኣሰ ድቲ ድነሆ ችግር ማዕረ ርዳእለዩዎ ማለት ዩኡ። ሓደ ችግር ሓደ ዓይነት ኣረዳድኣ ተሃልዩ ደማ ድቲ ችግር ብኦፈራ ድምፍታሕ ናባዕሉ ድኾነ ትሞቻቸየ መንገዲ ፅረግሎ ማለት ዩኡ።
ወና ኮውራሪ ዞዋ ደቡብ ትግራይ ኣይተ ረዳኢ ሓለፎም ኣገንዑ። እዚ ትኸድለኹሞ ኣከያይዳ ኹሉ ሃም ጅማሮ ዓውዪ ነገር ዩኡ። ካብዚ ሓልፉ ግን ምስ ነበርቲይ ትወለድትይ ልቢ ድልቢ ትቐራርብኹም ድሐሸ ስራሕ ሃምትሰርሑ ተስፋ ይገብር ሃምትትግብሩዎለ ግልፂ ዩኡ።
ያዒስ ምስ ልብኹምይ ህዝብኹይ ተሰርሕኹም ራያ ማእኸል ልምዓት ሃምትኾን ጥርጥር የውሉይ።
ኹልና ተትሓባብርና ሰናን ምምሕዳር ሸርፍና ሰናይ ምምሕዳር ንተክል የና።
©ቓጣን ጓልያቱ
ወይኖ
ኣብ ባህሊ ራያ ኣብ መጀመርያ ድስራዕ ድምፃዊ ግርማይ ራያ ደርፊ ሕዙ ሃምድመፅእ ብቓደማይ ፅዋ ቦኽ ኣብለልኹም ምንባረይ ኣይትለቁዎይ። ሐዚ ትንቀሳቓሲ ምስሊ ድነሀዎ ደርፊ "ወይኖ" ኣብ ትፈላለዩ ከባቢታት ዓዲና ቓርፁ፣ ድልቀም ለቕሙ፣ድቑምቐም ቖምቑሙ ብድሐሸ መንገዲ ዳብ እዝንና ድምብፃሕ ኹሉ ነገራት ኣገባድዱ ኢነሆ። ግርማይ በላይ ኣብ ባህሊና ብዙሕ ሕልሚ ድነሀዎም ደርጋ ኑሮኡ ኹሉ ምስ ባህሊ ዓዱ ክገብር ሕግጥ ድብል ኣድባር ዓዲና ዩኡ።
ስለ ግርማይ በላይዶኳ ፀውኻይ መስክርኻይ ክሃልቅዋ ዕድመይ ጥዕናይ ጥራሕ ይሃብኻ። 
ስለ ግርማይ በላይይ ሓደ ሓደ ባህሊናይ ላዛናይ መሰረት ድገበሩ ቁምነገራት ድምጭሕጋር ክሙክር ቃል ለኣተኹ ካሽዑ ሓዲስ ደርፊ ግርማይ ትቓላቐሉ።
2011ዓ.ም ኣብ ባህሊናይ ላዛናይ ናዕብየሉ፣ ፀጋታትና ዳብ ጥቕሚ ቓይርና ህዝቢና ደማ ካብ ድኽነት ናላቕቐሉ ዓመት ክኾን ተስፋ ይገብር።
©ቓጣን ጓልያቱ


ደመር ህወሓት
ደመር ህወሓት ፍርቖይ ፈረቓይ ብድብል ወስድና ኣብቲ ፈፀምቲ ትመረፁ ፍርቖም ብበሪ፣ ፍርቖምለ ብድሕሪ ዓዲ ዘውሮም ድኣተዩ ዋላ ይኹኑ ካቕድሚ ሐዚ ድነበረ ባህሊ ህወሓት ድሐሸ ውሳነ ምኻኑ ኣይከሓድይ። ኣብቲ ኣባላት ማእኸላይ ኮሚቴ ትመረፁ ብዙሓት ሓደስቲ ሰባት ድሓዋሩ ድሐሸ ለውጢ ካምፁኡ የኦም ድብል ተስፋ እነሀኒ።
ብዙሓት ሓደስቲ ኣመራርሓ ኣብቲ ናክልል ማእኸላይ ኮሚቴ ኣባል ምኻኖም ድቲ ክልል ዓብዪ ዕድል ደኣም ኣነ ብሕማቕ ጎኑ ኣይወስዶይ። ኣብቲ ክልል ህዝቢ ብትክክል መንገዲ ድግልገለሉ ናሰናይ ምምሕዳር፣ፍትሒ፣ልምዓት ወዘተ ተትረጋግፁ ኣሕና ካብዚ ድላዕሊ ንዳልዮ ምንም ነገር የለይ! ኣብ ፌደራል ኾይኖም ብእምኒ ወንጭፍ ደያገልጎሉና ኣይንብልይ።
ዶክተር ደብረፅዮን ህዝቢና ንክሕስ የና ብሉ ትናገሮለ ካናሕሾት ፀብፃብ ብጭቡጥ ፀብፃብ ድምራሕ ቤት ዕዮታት ኣረጋግፆም ካገልግሉናይ ካመረር ዕርፍ ንብልይ ዩኡ ድነሀኒ ተስፋ።
ሃም ደህዴን ኩት ኣብልኻ ኹሉ ምሽጓግለ ብዙሕ ደንበርበር ስለድነሀዎ ናህወሓት ካሕመቑ ጥዑይነቱ ይዘዚ ብለ ይሓስብ። ሐዚ ሰዓቱ ንፋስ ኽልተ ወሰን ተያተናተነናይ ኣብ ውሽጢና ኣድርጭና ብምስራሕ ቕድሚ ሐዚ ድነበሩ መሰረታዊ ሽግራት ዕዋል ቕንስ ያብልሉና።
ኣብቲ ጉባኤ ህወሓት ከባቢ ምዕራብይ ደቡብ ትግራይ ትኹረት ዳድልዮም ምኻኑ ትኣመነሉ ጉዳይ ኾይኑ ኣብቲ ተግባራዊነቱለ ትረባረቡ ሃምድነሀኩም ምውካኡ ጨለ ዩኡ። ሃምቶም ድፈልጦ ነገር የብለይ ድብሉ ዓይነት ሓለፍቲ ሐዚለ ድመርሑ ተኾይኖም ኣሕናለ ኣይንፈልጠኩምይ የና ንብለኩም።
ኣብዚ ሐዚ ሰዓት ከባቢና በተለይ ከባቢ ራያ ብዙሕ ዓንቀፍቀፋት ድነሀዎ ምስቲ ምኻኑ ብዙሕ ዓይነት ጥያቄታት ካብቲ ህዝቢ ይኹን ሙሁር ይለዓል ዩኡ። ኣብቲ ከባቢ ድሐሸ ኣፈፃፅማይ ትምህርቲ ድነሀዎ ቕድሚ ሐዚ ኣብ ወረዳ ኣገልግሎም ሐዚ ኣባል ማእኸላይ ኮሚቴ ድኾኑ ደቂቲ ከባቢ ናዞዋ ኣመሓደርቲ ተትመርፆም ብዙሕ ነገራት ከረጋግዑ የኦም ብለ ይሓስብ።
(ድጠቕላላ ፍልጠት ኣይተ ተወልደ ኣመሓዳሪ ነበር ዞዋ ደቡብ ትልዑሉ ዩኡ(ጭምጭምታ))።
እዛ ዕድልዛ ለለ ሃም ሃክም ካክየ ትእዝዙልና ተኾይንኹም ኣማሽያኡ ኣይሙችየኩምይ።ብቲ ህዝቢ ድሐሸ ትቓባልነት ድነሀዎም ጥሉላት ሰባት ሓደ ኽልተ ምባል ይከኣል ዩኡ። ካብኣቶም ኣብቲ ኣመሓዳሪ ቦታ ጉም ኣብልሉና ካዉኡ ድቓረኡ ቐስ ብቐስ ንመክረሉ።
 👉 
ህወሓት ኣመሓዳሪ ዞባ ደቡብ ትግራይ ሃምቶም ቕድሚ ሐዚ ድነበሩ ለለ ትምድብልና ተኾይንኺ ና80 ወረቀትና ንቓድድ ምኻንና ፍለጢ።
ኣብቲ ታሕቲ ድነሃቲ ጠሊ ኑሮ መሩዋ ተኽለመኽሊ ስለድሃለቀ ጠጠም ሓሩሙዋ ናማስታወቂያ ኣገልግሎቶም ድሃለቀ ይኹን ሓደስቲ ልጣፍ ወረቀታት ትሕንኩቶላ ማለተይ ዩኡ።
©ቓጣን ጓልያቱ


ኣሸንዳ ኣብ ከተማ መኾኒ ምስ ሀ ግዕዝ ባንድ
ፕሮግራሙ ፎትየዮ ነብረዋ ግን ድጨና መናኳ ላዛ ራያ ደይብሉ ፅሑፍ ፖስተር። 😏  ፎቶኡለ ያው ይኡ። 🤔  ብትክክል ባህላዊ ኽዳን ራያ ደምቑ ከለ ኻልኣት ከባቢታት ድገልፅለ ለጥፍ ካድህልዮ ኣይኻፍአንይ ነብሩ። ሐዚ ብዓውዩኡ ክኾን ድነሀዎ ለጠፍ፣ ብለጠፍ ክኾን ድነሀዎ ብዓውዩኡ ድበዓል ዓዲ ገሻ ኣጥረጦ። 😏 
ኣብ ራያ ርእስኻ ኣይእሰርይ ሓምለቦቀል ድኾነ ባህሊ ኣይታላምዱልና። ብስሩ በዓላት ሃም ከባቢኡ መስሎም ብቲ ከባቢያዊ ባህልይ ላዛይ ደምቑ ክኽበር ሃምድነሀዎ ወይዘሮ ዘነቡ መግለፂ ኹሉ ዳሃባሉ ጉዳይ ዩኡ። ነገር ግን ለበምናያ ክብላስ ፃሕሊ ዓጥና ሃምድበሃል ናባዕልና ባህሊ ሓድግና ሓዲስ ዓይነት ኣከዳድና ምቁማት ኣጉል ኣከያይዳ ዩኡ። ኣብቲ ዞባ ድነሆ ባህሊይ ቱርዙምይ ድቲ ከባቢ ብትክክል ባህሉይ ላዛኡይ ክዓብየሉ ክሰርሑ ትመደቡ ተኾይኖም ኣብ ሃምዚ ዳበሉ ስራሕቲ ብደምቢ ክሰርሑ ኢነሀዎም። ጎርፊኮ ላሰሓሐቐ ይኡ ድወስድ፣ ባህሊናይ ላዛናይለ ሃምዚ ልትሸራረፈ፣ ላትቖረመመ ላትሸራረመ ቡኡ ገብሩ ጨለለቃ ህልም ከይብል ኣፍርሕሎ(ታኳ ቓርዩዎዋ)።
ባህሊኻይ ላዛኻይ ምፉታይ ማለት ናኻል ኣት ምፅያፍ ማለት ኣይኾነይ። ኹሉ ባህሉ ላዛኡይ ክዓቢ ስለድ ዳሊ ብቢከባቢና ባህልናይ ላዛናይ ተዕብናዮ ድጭፍለቕይ ድርሳዕይ ባህሊ ይኹን ላዛ ኣይህልየናይ። ኣስኮላ ካብ ሃና ፕሮሞሽን (ሃላማጣ) ማሻራዳ ፕሮሞሽን(ማጨው) ውሰዱ። ኻልኣት ከተማታትለ(ኮረም፣ ዓዲሸሆ፣ ዓዲ ጉደም(ወጀራት)... ወዘተ) ብትመሳሳሊ ብባህሊናይ ላዛናይ ድዓምበረ ይኹን።
ልቢ ደኣም ግበሩታ ብናማን ልቢ ተሃለካትኹም!
©ቓጣን ጓልያቱ


ስነ ስርዓት መርዓ ኣብ ራያና


ዕድመ ንእስነት ትወዱኡ ዳዓቕሚ ሓዳር ትበፃሕሎ ደግም ኻልኣይኺ ወይ ኻልአይትኻ ሓዝ/ዚ ትብህሉ ወለዲ ያጨናንቑኻ ባዕልኻለ ያው ቖፃሪ ሃምድቖፅርሎ ፈልጥኻ ፍርሕ ትብዕ ላበኻ ምርቕፅ ምርቕፅ ታብሎ ድነበርኻ ሓዳር ጨለ ይኹን ክምንጀጆ ጉጁለ ብኻ ትጅምር።
ሃም ቓደም ቓደም ወለዲ ኣብ ዕደጋለ፣ ፀበልለ፣ ኣብ መገሻለ ብድኾነ መንገዲ ኢንድሒ ትፋልጦሚይ ፎቓቑር ኾይኖም ፍቁርነቶም ድምርጓድ ትዳልለዩ ወደይ ድጓልኹም ወይ ጓለይ ድወድኹም ትበሃህሎም ቃል ይተኣታተዩ። ድሕሪ ትወሰነ ምብፃ'ሕ ዕብይ ብድበኻ ያው ስለ ትወሃሀብኻ ማዕንቲ መርዓ ይቑረፅ ስነ ስርዓቱ ይካየድ።
ካወለዲ ድወላዲ ምኽሪ ደማ በተለይ ወዲ ኣብ ኣሸንዳ፣ ኣብ መርዓ፣ ኣብ ድኾነ ቦታ፣ ኣብ ጎረባይ ወይ ብድኾነ ኣጋጣሚ ዋላ ኣብ ዕደጋ ድርአያ ቖልዓ ድወለዱ ኸይዱ ጓላቦየ መንደኾን ኢንድሒደያሞርዐኹሙኒ ሞይተ ግነለኹ ይብል። ሕውነት ይፃረ፣ ሓያነቶም ይፃረ ካዉኡ ልማኖ ይግባእ ሃም ናቦኡ። ዓዲ ጓልለ ያው ኽልተ ወሰን ርእዮም ሓያነቶም፣ ውስብቲ፣ ብደምቢ ትፈታትሾም ክምከር ካዉኡ ኻል ማዕንቲ ይምለሱ ለለ ድሕሪ ብዙሕ ናወለድቲ ልመና ህብናኩም ኢነሀና ይበሃል መርዓ ይካየድ።
ኣብ ልማኖ ምውሃብለ ደይምውሃብለ ኢነሆ ዩኡ። ደይወሃበሉ ምኽንያት ብዙሕ ምኽንያት ኢነሆ በተለይ ናቲ ወዲ ስራሕ ጓልና ብምንታይ ካሕድራ ዩኡ ድብልይ ናቲ ወዲ ውሽጣዊ ባህርይ ናቶም ዕያል ናውስብቲ ነገር ብዳፃረኻ ማለት ዩኡ።
መርዓ ይግበር..
ብኽልተኡ ዓዲ ወለደኛ፣ ፎታዪ፣ ኹሉ ይዕደም ሃም ሃፍተ ገነትኻ ካዉኡ ስነ ስርዓት ይካየድ።
ስነ ስርዓት መርዓ .....
መጀመርያ ካዓዲ ወዲ ቕድሚ ኦፋሪ መርዓ ካዓዲ ዓርኪ ድመፅእ ቦሶ ብስሑም ቦስኻ ናዓዲ ዓርኪ ላትብሃለ ይወሃብ ድቲ ኦፋሪ መርዓ ካፋኒ ድመፀ ወለደኛ። ነኽራይ ቕድሚ ምኡፋሩ ዓበይቲ ወለደኛ ይምሩቑ፣ እነታት ይምርቓ ድሕሪ ምረቓ ሰቡ ትሳልሙ ኣዕርክቲለ ሁራ፣ ኢነታትለ እንኳዕ ብርሃን ረአናየ ላትብሃለ ትልህዩ ደይፈልጥይ ደርፉ ደይፈልጥይለ ብርሃን ስለ ድኾነ ሱስ ይብል ይደርፍ ነኽራይ ምስ ቓሺ፣ ሽማግለ፣ ኣዕርኽቲ ብፈረስ ትዓጅው ይኸድ ብናቓደም ማለተይ ዩኡ ለሚኳ ማክናባ ግዛዕባ ደኣም በሃሎይዋ። ድኽደንዎ ኽዳንለ ቦፌ ብቦፌ ኾይኑ ብደምቢ ትምክሕኻ ድእነብ ዩኡ ነብሩ።
ኦፋሪ መርዓ ድሕሪ ሸውዓተ ዩኡ ዶኦፍሮ ኣብ መብዛሕቱኡ ከባቢ ዓዲና። ኦፋሪ መርዓ ዓዲ ጓል ብድበፅሐ ቕድም ብሎም ዳብ ዓዲ ጓል ይኸዱ ኣዕርክቲ ሹልኽ ሹልኽ ብሎም ጡጥ ጡጥ ይብሉ ዳዳስ ገብኦም ያው ኣትናነሀና ድምባል።
ዓዲ ጓልለ ኻውሮ ይደሓዝ ድም ድም ድም ይብል። እንኳዕ ብርሃን ረአናየ ብርሃንዶ ዓይኒ ይበሃል። ቓሺይ ዓበይቲ ዓዲይ ብድመረሑዎ ነኽራይለ ብኣዕርኽቱ ታኣጅው ሁራ ላበሉ ሕዘሞ ክገቡኡ ትብለዩ ዳዳስ ዓዲ ጓልለ ኩሕልየ ሰለል በል ኣምበላይ ወለል በል ብለን ደያልሀየኦ ዳዳስ ኣያግብኦኦይ። ፅዩቓት ኣዕርኽቲለ ጥሕስ ኣብሎመን ድምግባእ ይምኩሩ ግን ፈር ኣያብለኦሚይ ብዋዛ ደያልሀኻ ኣይስደዲይ። ፋዕነን ብሉ ወይለ ኹርዕ ብሉ ዙውር ዝዉር ብሉ ብትልሀየ ዳትማቻቸየሎም ዳስ ይገቡኡ ነኽራይለ ወለደኛለ ቦታ ቦታኦም ይድሕዙ።
ቓሺይ ዓበይቲ ወለደኛይ ሰዋ ይቕደሐሎም ይሰትዩ። ብዚ ጎኒ ጎኒ ኣዕርኽቲ ምርዓት ኣበይ ሃምድትሸኮዐት ያፃርዩ ቓልሉ መንገዲ ኮረመለ ድቖልዑ ህብኻ ምርዓት ዓዲመን ዩኡ ድንሃቶ ትብለኻ ቁድድድድ... ላበሉ ኣብ ድንሃቶ ያርእዩኻ ካዉኡ ምህላያ ብዳረጋገፁ ሽልማት ኣምፁኡ ይበሃሉ መዓንጣኻ ወፅኻ ድዓደግኻዮ ሽልማት ይመፅእ ካዉኡ ቖፀራ ይካየድ እዚ እዚ... ጎድሉ ይበሃል ድጎደሎ ደማ ዋሕስ ገብርኻ ትኸድ (ያው ኻል ማዕንቲ ካማልእ የአ ድምባል ዩኡ)። ኣብ መርዓ ብዙሕ ቕንጣምንጢ ስለ ድነሀዩ ኹሉ ሓብርኻ ሕዝኻ ምኻድ ከርና ኻብድ ዩኡ ካዉለለ ስለ ትውዥርብ ዑፍኻ ዩኡ ድጠፍአካ።
ሽልማት ብድረአያ ዳዳስ ሽልማቱ ሕዝኻዮ ትዞር ኹሉ ወለደኛ ላዞርኻ ታርእዮ ካዉኡማ ደስ ይብሎም ሽልማት ኣይተረፈይ ይበሃል። ኣየ እዝኒ.....
ድሕሪዚ ነኽራይ ሕዝኻዮ ትኸድ ዳምርዓት ኸይዱ ግልፅ ኣብሉ ፋቕዕ ቓጣዕ ታብሎ ብላ ድነበረት ጉምብሕ ብሉ ይስዕማ ፎቶ ይለዓሉ ሁራ ላበኻ ኣዕርክቲይ ዑቡኖታትይ ሕዘሞም ዳዳስ ይኸዱ።
ድሕሪዚ ዓበይቲ ዓዲ ዓዲ ወዲይ ዓዲ ጓልይ ብሓደ ኾይኖም ዓዲ ወዲ ኣረቂታት፣ መዓር ዋሕስ መቑፀሪ ቑርሺ ሕዞም ኣብ ድምምኽኻር ትዘጋጀ ዓዲ ይኸዱ። ዓዲ ወዲ ሕዘሞ ድመፁ ያረክቡ። ዓዲ ጓል ይርከቡ። ካፍቲ ድሃብዎም ቑርሺ 50? ቑርሺ ቖርፆም ኻሉኡ ይምልሱ። ዓዲ ጓል ደማ ስብሕቲ ትዘጋጅዩ ይፀንሕ እኽሎማይ ይቕረብ ኹሉ ይበልዕ ቁርጢ ይመፅእ እኽኽ ካትብሎ ትበልዕ። ብድበላዕኻ ተምራረቕዋ ዳዳስ ትምለስ።
ኣብ ዳስ ደማ ነኽራይ ምስ ምርዓት ቃልክዳን ብቓሺ ይኣስሩ። ድሕሪ ቃል ክዳን ምእሳር ነኽራይ ብሓንቲ ሓፍታ ካ #ሐማ(ናመጀመርያ ቦኽሪ ዓይነ ስና) ስውኣያ ኻልእ ደይትፈልጥ ሰበይቲ ይቃመስ። ሐማ ስውኣያ ጥራሕ ትፈልጥ ድበሃለሉ ባህሊ ያው እታ ምርዓትለ ሃምኣ ምእንቲ ኣብ ሓዳራ ጥንኩርቲ ትኾን ብድብል ዩኡ። ነኽራይይ ምርዓትይ ደርሆ ምስ 12 ብልዕታ ብዳረከበኦም ይቃመሱ ድተረፈ ኣዕርክቲይ ዑቡኖታቲይ ይበልዑ፣ ይጎራረሱ።
ድሕሪዚ ዋሕስ ምቑፃር ይጅመር።
ካዓዲ ወዲ ኽልተ ካዓዲ ጓል ኽልተ።
ዓዲ ጓል ድዓዲ ወዲ ጓልና ተያፀገምኹምይ ተይበደልኹሚይ ናንብራ የና ወዲና ሓመቐት፣ ትበላሸየት ብሉ ሃምደይኻድዓ ዋሕስ ይኹንኹምዶ? 
ዋሕስ ይኹነና። 
ሰቲ ይድሓዝኹምዶ? ይድሓዘና።
መሕደሪ ጓልና ይበሃል ብምንታይ ሃምዳሕድራ ብደሞዝዶ ብኻልእ ይፀዉዩ።
ዓዲ ጓልለ ድዓዲ ወዲ ብትመሳሳሊ ዋሕስ ይኾኑ። ሽልማት ድወለደኛ ያቕርቡ ትፈላለዩ ኽዳን ቦፌታት ማለት ዩኡ። መንዳእቲ ድወዲና መሕደሪ ህንድዚ ህብናዮ ይበሃል ዕልልል ይበሃል።
ፕሮግራም ይጠናቐቕ ምርዓት ሕዝኻ ይኽየድ። በየ መንገዱ ሓላፊ መንገዲ ይኽትረካ(ኣያሕልፍይ ይብለኻ) ፈረስኻ ሕዙ ሕምበሻ ወይ ኮረመለ ሃቡና ላበሉ። ኣይህብይ ኣይበሃልይ ካድውዳእ ድድጠየቐካ ኹሉ ትህብዋ ዓዲኻ ትኣቲ ምርዓትኻ ሕዝኻ። 
ለለ እንኳዕ ብርሃን ረአናየ ክበሃል። ቕድሚ ዓዲ ምግባኦም መሻገሪ ምንቀኛ/ናሓማዪ ይሕረደሎም ሰለስተሻዕ ይሻገሩ ካዉኡ ኣዕርክቲ ቓላልጦም ይሓርዱዋ ብሞኽልሓጭን ጠባብሶም ድመራዑይ፣ዑቡኖታትይ፣ ዳኣዕርኽቲይ ካዉኡለ ኣብቲ ምጥባስ ተፍተፍ ድበሉይ ደምብርኻ ትቋደስ። ለይቲ ሙሉእ ኣብ ዳስ ውሽጥኻይ ውቃበኻይ ብደርፊይ ኻበሮይ ላጠበርኻ ትሓድር። ሰዋ ክስተ ብነጋኡ ናወዲ መርዓ ይኾን።
ድሕሪዚ ምርዓት ምስ ነኽራይ ሃሰስ ተይበላይ ትሓድር።  😃 ኣያኽእልይ ሀይብሎ ዑቡኖታትለ ኣዕርኽቲለ ምስኣታቶም ኣብ ጥቓይ ጥቓይ ይህርሱ።
ኣብ ሰልሳይ ማዕንቲ ብርሃን ሕዝኻ ሕጋ ኢንድሒ ትገንዩ ማለተይ ዩኡ ዳዓዲ ጓል ሸላሕ ብኻ ብንጉሆ ሰብ ተይትልዓለይ ኽልተ ኣዕርኽቲ ትኸድማ ተይትርአኻይ ወይ ሰግኻ/ጎይኻ ዳውሽጢ ዓዲ ወይለ ኣብ ግድግዳ ዓዲ ትስቀልዋ ዕልልልልልል ትብል ያው ትሸንፈን ማለት ዩኡ። ጎራሓት ግን ገና ብንጉሆኡ ትልዕለን ታኒካ ሙሉእ ሓተላ ሕዘን ሀይትግብእ ብቲ ነኻል ነኻል/በሪ በሪ ይሕልያኻ። ተይገባእኻይ ብሓተላ እንተፀይቐናኻ ግን ያው ብርሃን ይሃሊ ኣይሃሊ ትሸንፍኻ ማለት ዩኡ። እንድሒ ኣሸንፍኻ ግን ቑርሺ ይህባኻማ ሕዝኻ ፋዕነን ላበኻ(ስለዳሸነፍኻ) ዳዓዲኻ ትኸድ ዓዲ ሃምዳሸንፍኻ ታበስር።
እንኳዕ ብርሃን ረአናየ ማለት ሓደ ድቲ መርዓኡ ባዕሉ ሃም ብርሃን ወይለ ደስታ ዩኡ ድቑፀርማ እንኳዕ ብርሃን ረአናየ ይበሃል። ኻልኣይ ብርሃን ደማ ሕጋ እንተ ደይትዳህመሸ ትገንዩ ያው ኻልኣይ ብርሃን ስለ ድኾነ ናሰልሳይ ማዕንቲ ብርሃን ኡሱ ዩኡ። ዕልልልል ብርሃን ርእና ይበሃል ካቲ ናብርሃን ደም ሕዝኻ ስለ ትኸድ።
ኣብ ሰልላይ መዓልቲ መልሲ ዳዓዲ ጓል ትኸድ ሃም ለሚ ለሚኳ የለይዋ ሃም ቓደም ቓደም ግን ጨጉላ ነብሩ ነብስኻ መልሽኻ ጨጉርኻ ቓትልኻ ትምለስ።
ሐዚ ሐዚ ግን ምስቲ ግዜ ብሕትልናለ ቓጠና ግዜለ ብዙሕ ድሕሪ ሰልሳይ ማዕንቲ ምቕናይ የለይ። ድሕሪዚ ጉጂ ምውፃእ እነሆ። ጉጂ ትወፅለኻ በተለይ ድምርዓት በተሰብ ህንዲ ድነሀወን ጉዑዞ ዓዲ በየ ዓይነቱ ይህባኻ ጉጅኻ ትወፅእ ካዉኡማ ምስ ጉጅኻ ምንጅጅ ዩኡ ደኣማ።
እቲ ስነ ስርዓት መርዓ ዓዲና ከርና የአ ድፎቲዮ ነገር ግን ብደይ ኣግባብ ድወፅለዩ ወጭታት ብመጠኑ ካድኾን ግን ኣይሙነይይ ነብሩዋ መንማ ሰማዒ ኹሉ ዋይ መርዓ ጓለይ ወርዓ ወደይኮ ዩኡ ላበለ መዓንጣኡ ካድወፅእ ጥፍኣት ያጥፍእ ድነሀዎኦ ኹሉ ጥርስርስ ኣብሉ ዕርፍ ካዉኡ ሆእ ዓዲመንደኾን ድነበርኻ መርዓ ያጎይታ ላትብሃለሉ ኻብዱ ላሓኾኸ ብዝና ይነበር። ባህልና ንሓልዮ ወጭና ግን መጠን ይሃልዮ.....
ብዙሕ ብዙሕ ትረሳዕኹዎ ክህሊ ዩኡ ግን ህንዲ መዘኻኸሪ ዩኡ ባህሊና ከይርሳዕ ጎተትዋ 🙏 
ናቲ መርዓ ስነ ስርዓት ድገልፁ ፎቶታት ካብ ፌስቡክይ መሓዙተይይ ትቓራረመ ዩኡ። ድኹሎም ሰብ ፎቶ ባህሊና ሃምዚ ክፋለጥ ድምግባር ብፎቶ ቓርፆም ዳብ ማሕበረሰብ ገፅ መፅሓፍ(Facebook)ድዝርግሕለዩዎ ክብረት ይሃበለይ። ባህሊና ክዓቢ ተደልና ኹልና ብዓቕምና ኣብ ምፍላጥ ይኹን ብትፈላለዩ መልክዕ ኣብ ምስናድ ንሳተፍ።
©ቓጣን ጓልያቱ










________________
[1]
[2]