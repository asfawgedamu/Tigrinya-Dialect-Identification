ክልተ ዛንታታት


ዘይሰርሕ ሞተር ክገብሮ ኣይደለኹን፡፡ ናትና ዘበን ናይ መናእሰይ ናይ
ምዕማፅ ወይ ውፅእ ዝበለ ነገር ናይ ምሙካር ድሌት ብሲጋራ
ሓሊፍናዮ ንሓዋሩ ዝመፅእ ወለዶ ግን መን አዩ ካብ ሲጋራ ዝገደዱ
ነገራት ንምሙካር ኢሉ ፀዲፉ ካብ ምትራፍ ክከላኸሎ？ ከማና
ብዕድሎም ክወፅዎ አንተተገዲፎም ሓደጋ ኣለዎ።


ንሱ ሰራሕተኛ ኣነ ስራሕ ደላዪ ኮይና እንትንራኸብ ከናፍሩ ብሲጋራ
ፈሓም መሲለን ኣስናኑ መሪተን ነይረን፡፡ ወይ ግዘ! በላይ ዝገርመኒ
ቁሩብ ኣንቢቡ ላዕለዋይ ነጥቢ ዝረከብ ተምሃራይ ምንባሩ እዩ፡፡


ፍሬሽማን ተምሃሮ ኣብ ንበሃለሉ ግዜ ኣብ ካልኣይ ብርኪ
ዝተምሃርናዮም ነይሮም ዝድገሙ፤ ካብ ስነ ልቦና፣ ቁጠባን ፍልስፍናን
ትምህርትታት ወፃኢ፡።፡ ኣብ ሒሳብ ትምህርትና ግና ማትሬከስ ትበሃል
ምዕራፍ ትውሰኽ እያ፡፡ እዚኣ ተወሳኺት ኣርእስቲ ንምንባብ ላይብረሪ
ክንኣትው ትገብረና። ነዚኣ ርእሰ ጉዳይ እዚኣ ትጠቅም መፅሓፍ ካባና
ብዝቐደሙ ዓመታት ዝኣተዉ ደቅ ዓዱ ነጊሮርምዎ በላይ ንበይኑ
ይጥቀመላ ነይሩ፡፡ እዚኣ ምስ ፈለጥኩ ፀሊአዮ። ግን ሕዝ እውን
በጋጣሚ ግዘ ስለ ዘራኽበና ኣብ ገዝኡ ዕቑባ ሂብኒ ኣሎ፡፡


በላይ ከም ኩሎም መሓዙቱ ናይ ስኮላርሺፕን ዲቪን ቅጥዒታት
ብኢንተርኔት ምምላእ ኣይገደፈን። ኣነ ሓንቲ ዘዕቑበላ መፅለሊት ገዛ
እየ ዝደሊ እምበር ካብ ዓዲ ናይ ምውፃእ ሓሳብ ፍፁም የብለይን።
ሓንቲ ሃገር እያ ንሓደ ስብ ትወሃቦ፤ ነዚኣ ፀጋ መገዛ ኢድካ
ተስዲድኻ ምስኣን ኣየድልይን። በላይ እንትሓስቦ ንሕጊ ትምህርቲ
ዝመረፆ ናይ ምሽምዳድ ውህብትኡ ተጠቂሙ ብሕጊ ተዓዋታይ ኮይኑ
ምቹው ናብራ ንምውናን ይመስለኒ፡፡ ምቾት ኣይፅላእን፤ እቲ ፀገም ዘሎ
ግን ነገራት ይምቸዉ እዮም እናበልና ደድሕሪኦም ብዝኸድና ቑፅሪ
ርውየት ክንረክብ ዘይንኽእል፣ ዘይንዓግብ እናኾንና ምምፃእና እዩ፡፡
ንዝህቦ ረብሓ ወይ ካሊእ ነገር ከነኽስበሉ ዘይኮነስ፣ ንሓደ ነገር ካብ
ዘለና ፍቕሪ ተበጊስና፣ ንባዕሉ ጥራሕ ኢልና እንትንደልዮ ግና፣ ዋላ


12ክልተ ዛንታታት




ፅምዋ፣ ናብራ ብሕታዊነት፣ ናፅነት ዘለዎ እሱር ቤት እዩ፡፡ ናይ
ብሕታውነት ናፅነት ፋሉልነት [a]እዩ፡፡ ጌጋ ጥራሕ ዝፅበ ሓደገኛ መፃወዲያ፡፡
ናፅነት ሓላፍነት እውን እዩ። ከማይ ሓላፍነት ንምስካም ዝሰንፍ ሰብ
ብሸለልተኝነት፣ ብዘይምገዳስ ንኸይጠፍእ ፈራሕ ጌሩ ይፈጥሮ፡፡ እዚ
ዘመን ከዓ ሽንኳን ነቲ ፈራሕ ነቲ ኣጉል ዓንዳሪ አውን ዘሳቕቕ ዘመን
እዩ፡፡ ናፅነት ናብ ዘይፈልጦ ዓለም ትወስደኒ እሞ ምስቓቕ ዱፋዕ ኮይና
ትሕልወኒ፡፡


ትምህርቲ ወዲኣ ካብ ዝምረቕ ክልተ ዓመታት ኮይኑኒ ኣሎ።
ዝተኻረኽዋ ምድራ ስምጥ ዝበለት ገዛይ ክልተ ክረምቲታት ክኢላትኒ።
ሳልሳይ ትዕገሰኒ ኣይመስለኒን ዘሎ፤ ብድሕሪት ነቲ ዝዓረፈትሉ ሓመድ
ቁሕም እናበለ ዝሓልፍ ዘሎ ሩባ ቀበና ክጨውያ ከምዝደለየ ጎረምሳ
ሒዝዋ ዝሃድም እዩ ዝመስለኒ ዘሎ።


ገዛይ ናይ ጋዝ መብሰሊ፣ ድኳ፣ መደቀሲ ፍርናሽ፣ ኣንሶላን ኮቦርታን
ኣለዋኣ። ኣብ ቀረባ ዝውስኾ ንብረት ዘለኒ ኣይመስለኒን፤ ብገፅ
መተርኣሰይ ካብ ዝኽምሮም ዘለኹ መፃሕፍቲ ወፃኢ። ምንባብ
ከእለት ምግንዛብ ንከዓቢ ይሕግዝ እምበር ብርግፅ ነገራት ዝተገለፁልካ
ይገብረካ ማለት ኣይኮነን። ብዛዕባ መስካሕካሕቲ ጨፍጫፋት፣
ግፍዒታትን ግብረ ሽበራታትን ክነንብብ ንኽእል፤ ኮይኑ ግና እዚኦም
ክዋነታት ከንደየናይ ዝቐፉ ምኳኖም ኣይበርሀልካን። ነዚ እዩ እዚ


23ክልተ ዛንታታት


ሓባጥ ስርጓድ ዝበዝሖ ዝኾኖ ይብል። ኣብ ገፁ ዘሎ ነጠብጣብ ካብ
ናይ ፈፀጋ ብተፃራሪ ናብ ውሽጢ ዝሰጠሙ እዮም። ዝሰጠሙ
ነጠብጣባት።


ግሮሰሪን እንዳ ስጋን ናይ ብዙሃን ሕርያ [b][c]እዮም። ኣወዳት፣ ኣጓላት፤
ቀጠንቲ፣ ረጎድቲ፤ ሓፀርቲ፣ ነዋሕቲ፤ ቆናጁ፣ ዘፅልኡ [d].. ኩሎም
ዓይነት ሰባት ከይተረፉ ይኣትዉዎም። ንምንባር ኣብ ዝግበር ቃልሲ
ዝተወጠሩ ነበርቲ ከተማ ዝተረፈ ግዚኦም ነዚ ንምዝንጋዕ ከብዶም
ናብ ምውጣር ገፆም የብሉ፡፡ ነበርቲ ከተማ ረኺቦም ዝሰኣኑ እዮም፡፡
ብዘበነ እቱ ሃፀይ[e]፣ መሬቶም ከሊኦም ኣገልገልቶም ካብ ዝገብርዎም
ህዝብታት ብዝምንጥልዎ ካፒታል፣ ነቲ ከተመታይ ደሞዝ እናሃቡ
ብኪሳራ ሓረስቶት ፅቡቕ ናብራ ክነብሩ ይገብርዎም ነይሮም፡፡ እዚ
ምቾት እዚ ዝሃክዮም ነበርቲ ከተማን ተምሃሮን ሓረስታይ ነፃ ይውፃእ
ኢሎም፤ ነቲ ዘመን ሓዱሽ ዝኾነ ርእዮተ ዓለም ሒዞም ብምምፃእ ነቲ
ዘመን ኣደሚሞም ምሰንቀሳቐስዎ ኣብቲ ናይ ሃፀይ ቦታ ወተሃደር ደዪቡ
ኩሎም ብሓደ ሓረስቶትን ከተመቶትን ኣገልገልቱ ጌርዎም ዓሪፉዎ፡፡


  


ሕዚ ካዓ ግሮስሪ፣ እንዳ ስጋን ካፌታትን ኣለዉ። ንምንባር ዝግበር
ቃልሲ ካብ ኩል ግዘ ንላዕሊ ሕዚ ከቢዱ ኣሎ፡፡ ዋጋ ገንዘብ ቀቀልጢፉ
ይቀያየር ኣሎ፡፡ ዶላር ካብ ሸውዓተ ብር ተላዒሉ ናብ ዓሰርተ ሹዱሽተ
ኣቲዩ፡፡ ዋጋ ነዳዲ ከቢድ ለውጢ ከየምፅእ ንምቁፅፃር ፃዕሪታት ይግበር
እንተኾነ እውን ምስ ዋጋ ዕዳጋ ዓለም ምልውዋጥ እናተርኣየ ይመዓራረ
እዩ። ሎሚ በዓል ዋና ካፒታል ዝኸውን ሓበሬታ ዘለዎን ኣተሓሕዛ
ገንዘብ ዝፈልጠሉን እዩ፡፡ ኣዲስ ኣበባ ፀግዓ ፀግዒ ድንበራ ናይ ሓባር
መንበሪ ኣባይቲ ፎቓት ይስረሓሉ ኣሎ። አቲ ማእኸል ፈሪሱ ከም
እንደገና ክስራሕ ዝበለ ይመስለኒ። ተቓወምቲ ነዚ ነቲ ነባራይ ናይ
ምብታን ናይ መንግስቲ ተንኮል ኢሎም አዮም ዝርድእዎ፡፡ ግርም ደኣ፣
መንግስቲ ነዚ ተንኮሉ ኣብ ኩሎም ከተማታት ከልላት እውን ከም
ዘስፍሖ ተስፋ ይገብር ነይረ፡ ሩባ ቀበና ገማግሙ ተመዓራርዩ ከምቲ
ናይ ለንደን ሩባ ቴምስ ነዛ ከተማ ግርማ ሞገሳ ይኾና ይኾን።


32ክልተ ዛንታታት


ቁሩብ ፀኒሑ ካብቲ ናይቲ በዓል ኣከባብራ እቲ ናይ ፀዋታ ክፋል ዝዓብየ
ግዘ ክወስድ ጀሚሩ፡፡ ነፀላ ተገዲፉ ኣዕሩኽቲ ዘስርሕዎ ሓደ ዓይነት
መልከዕ (ፅሑፍ ወይ ስእሊ ዝተሓተመሉ) ካናቲራ ምግባር ተጀሚሩ፤
ድሕሪ ግዘ ናብ ሓደ ዓይነት ባህላዊ ኽዳን መፂኦም፤ እቲ ኣከባብራ
ካብቶም መንፈሳውያን ቆልዑት አዚኣቶም ተረኪቦምዎም። ካብ
መንፈሳዊ ኣቦታት ቀዲሞም ናይቲ ሰፈር ኣከባብራ ደመራ ስፓንሰር
ክገብሩ ዝደልዩ ፋብሪካታት ቢራ ቀዲሞም መፂኦም ካሳታት ቢራ ብነፃ
ከወውርዱሎም ጀሚሮም፡፡


እቲ በዓል መንፈሳዊነቱ እናቐነሰ ብዝመፀ ቑፅሪ ደጋዊ ድምቐቱ
አናወሰኸ ከይዱ፡፡ ኣብ ጎዳናታት ዝስቀሉ መዳመቕቲ ምስሊታትን
መመላኽዒታትን ወሲኾም፡፡


አቲ መንፈሳዊ በዓል ናብ ስጋዊ ድግስ (ካርኒቫል) ተቐዪሩ። ከም
በዓል ጥምቀት ኮይኑ፡፡


ናይ መሰቀል ኣደባባይ ደመራ ህድኣቱ ተሓሊዩ ነታ ትዓርብ ዘላ ፀሓይ
ተኪኡ ኣብ ሕድሕድ ሰብ ኢድ ዘሎ ጧፍ ይበርሃ፡፡ እዚ ወርቃዊ ሕብሪ
ዘለዎ ሓዊ፣ ፀሓይ ባዕላ እንትትዓርብ ምንፃፍ ጌራ ዝሰደደቶ ብርሃና
ይመስል፣ ኣብቲ ኣደባባይ ካብ ጫፍ ናብ ጫፍ ተነፂፉ ይውልብለብ፡፡
ናይቲ ትኩ ማኣዛ ከዓ ኣብቲ ደረቕ ነፋስ ተፀንቢሩ ይመፀካ። ካብዚ
ንደሓር እቲ ደመራ [f]ተወሊዑ ዕልልታን ታሕጋስን ይነግስ። ኩሉ
ብዘይርብሽ ኩነታት ዝግበር ሸግግር እዩ። ከም ድላይትካ ኣብ ማእኸል
ወይ ኣብ ፀግዒ ኮይንካ ክትከታተል ትኽእል። ኣብ ዝኾንካ ኩን ፅባቐ
እቲ በዓል ካብ ምግንዛብ ኣይተምልጥን፡፡ ብዝገርም መልክዑ ኣብ
ውሽጢ እቲ ጭፍራ ኮይንካ ግላዊነትካ ዘይትስእነሉ፤ በቲ መንፈስ
ጭፍራ ዘይትውሰደሉ፤ ወናናይ ስምዒትካ ኮይንካ እትሕጎሰሉ በዓል
እዩ። ከም ኩሉ ዓይነት ዑደት ህይወት ናህሪ ስምዒት ጫፍ በፂሑ
እንትውዳእ ናብ ዝነበሮ ይምለስ። እቲ ዳመራ ክወድቕ እንትብል እቲ
ድምቀት ይውስኽ፡፡ ምስ ወደቐ ከዓ ይዛዘም፡፡


61ክልተ ዛንታታት


ስምዒቱ ዝሓብአ ይምሰሎ እምበር ኣብ ልቡ ዘሎ ኩሉ ፈሊጥዎ፣
መቐለዲ ዝገበሮ ነገር እዩ፡፡


እዛ ዕለት እዚኣ ብድኽነት ዘዕበይዎ ወለዱ ዝኸሕሶም ዕለት ነይሩ -
ውፅኢት ፈተና ማትሪክ ተቐቢሉ ውፅኢቱ ዘብስሮም ዕለት። ዝሰርሖ
ስለ ዝፈለጠ ግና ዘሻቐሎ ዛዕባ ካሊእ እዩ ነይሩ - ወሽጡ ዝሓዞ
ዘይፈልጦ ስምዒት ዝትንፍሰሉ ህሞት፡፡ እንትሪኣ ናይ ውሽጡ ክነግራ
እሞ ዝገጥሞ ክዕዘብ። ውፅኢቱ ሪኡ ዩኒቨርስቲ ዘእትው ምኳኑ
ኣሕጉስዎ ኣሎ፣ ዝሓለፋ ኣዕሩኽቱ እውን ተሓጉሶም ታሕጓሶም
ብዝላ፣ ብፀወታ ይገልፁ ነይሮም፡፡ ግርማይ ግና ሓንቲት ነገር ትተርፎ
ነይራ፡፡ ልቡ ኣዚያ ከቢዳቶ ኣላ። ነዓዓ ከይረኣየ ካብዛ ቤት ትምህርቲ
ከም ዘይወፅ ንመሓዙቱ ነጊርዎም ተፈሊዮምዎ ኣለዉ። ካብታ
ውፅኢት ትረኣየላ ከባቢ ከይረሓቐ - ሓንሳብ ናብቲ ማይ ዝስተየሉ
ቡንባ ከይዱ እናሰተየ፣ ናብ ፅላል ኦም ከይዱ ኮፍ እናበለ፣ ኮፍ
ዝብለሉ ቦታ እናቐየረ ክፅበያ ውዒሉ፡፡ ከመይ ከም ዝነግራ፣ እንታይ
ክበሃሃሉ ከም ዝኽእሉ፣ ሕዚ ምስኣ ከሕልፋ ዝበላ ህመት ኣብ መላእ
ህይወቱ ከመይ እናዘከራ ከም ዝነብር፣ ድሕሪ መልሳ ህይወቱ እንታይ
ዓይነት ቅርፂ ክትሕዝ ከም ትኽአል… ብውሽጠ ህሊንኡ እናቐረፀ
ክፅበያ ውዒዔሉ፡፡ ንሳ ግና ከይመፀት ተሪፋ፡፡ ኣዕሩኽታ ይፅበያ ከም ዘሎ
ነጊርምዋ፣ ቀልጢፋ ውፅኢት ሪኣ ከም ዝኸደት ኣይፈለጠን ነይሩ፡፡


እናተፀበየ ውዒሉ ምስ ቀበፀ ካብቲ ቤት ትምህርቲ ወፂኡ ኣብ መንገዲ
ገዝኡ ናብ ዝርከብ ቤተ ክርስቲያን ኣምሪሑ፡፡ ገና ስብከት ኣይጀመረን
ነይሩ፣ ብዙሕ ግዘ ኣብ ደገ ካብ ዘለዉ ወንበራት ሰብ ኣብ ዘይበዝሖ
ኮፍ ምባል እዩ ዝመርፅ፡። ሎመዓንቲ ግና ውሽጢ ኣቲዩ ክፅልይ እዩ
መፂኡ፡፡ ኣብ ደገ ካብ ዘሎ ሓያል ፀሓይ ኣምሊጡ፣ ሳእኑ ኣውፂኡ፣
ናብቲ ቤተ መቅደስ እንትኣትው ድኻሙ ዝገደፎ መሲልዎ፡፡ ኣብ
ውሽጢ ብዙሕ ሰብ የለን - ሓንቲት ሰበይቲ ጥራሕ ነፀላ ገይራ፣ ኣብ
ቅድሚት ተደፊኣ ትፅልይ ነይራ፡፡ ልከዕ ከምቲ ብዓበይቲ ኣእዋም
ዝመልአ ሰላማዊ መካበቢ እቲ ቤተ መቕደስ እውን ብዓበይቲ


1430ክልተ ዛንታታት


ኣርባዕተ ዓመታት ኣብ ዩኒቨርሲቲ፣ ትሸዓንተ ዓመታት ኣብ ስራሕ
ዓለም - ፍቕሩ ግና ኣብ ኢዱ ኣይኣተወትን። ሎሚስ ካሊእ ተሪፉ
ንህላወ ፍቕሪ እውን ኣብ ሕቶ ከእትዎ ዝጀመረሉ ግዘ እዩ ነይሩ፡፡
ንፍቕሪ ዓብዪ ቦታ ሂብዎ ዝፀንሐ ፍቕሪ ዝበሎ ረኺቡ ስለ ዘይወፀሉ
ከም ዝኾነ ንዓርሱ ኣእሚኑ እዩ ዝፀንሐ። ኣብ ናህቱ መዝገበ ቃላት፣
ፍቕሪ፦ ሰባት ደመ ነብሳዊ ወይ ስጋዊ ዓሚዩቕ ስምዒቶም ንምርዋይ
እንትደልዩን ግና ንእንስሳዊ ስምዒታዊነት ተገዛእቲ ኣይኮንናን ንምባል
ዝመሃዝዎ ጉልባብ ተባሂሉ እዩ ዝፍታሕ። ከምዚ እዩ ግዘ ንሰባት
ዝቕይር ኣብ ግዘ ንእስነቱ ብሰንኪ ፍቕሪ ኣብ መዋጥር ኣቲዩ ከም
ዘይነበረ ሎሚ ብግልባጡ ንፍቕሪ መሊኡ ነፂግዎ ኣሎ፡፡


ከምዚ ጥራሕ ዝባኑ ኣብ ቅድሚ መስኮት ጠጠው ከም ዝበሎ፣
ውሽጡ እውን ኣብ ቅድሚ ህሊንኡ ጥርሑ ዝተረፈ፣ ዝተስዓረ፣
ካብዚን ካብትን ከይኾነ ዝተረፈ ፍሹል ኮይንዎ እዩ፡፡ መሓዙቱ ሓዳር
ገይሮም ወሊዶም ስዒሞም እዮም፣ ኣብ ስራሕ ዓለም እውን ዕዉታት
ዝኾኑ ኣለዉ፡፡ ንሱ ግና ምውዓሉ ምስ ዘይተምሃሩ መፅሓፍ ነጋዶን
መሐተምትን ገይሩ፣ ብዛዕባ ረኺብዎ ዘይፈልጥ ፍቕርን ዓይነታቱን
ክምርምር ምስ መፅሓፍቲ ሸሪኹ ንእስነቱ ኣሕሊፍዎ፡፡


ኣብ ገዝኡ ብዙሕ ኣቕሓ የብሉን፤ ከም ኩሉ ባሕተላይ፦ ዓራት፣
ባልጃን ካልኦት ምስ ምግቢ ምስራሕ ዝተሓሓዙ ቅንጣምንጢታትን
እዮም ዘለውዎ - ናህቱ ካብ ብዙሃን ፍልይ ዘብሎ እንተሃለወ ካብታ
መደርደሪት መፅሓፍ ተሪፈን ኣብ ጎናን ልዕሊኣን ዝተኸመሩ
መፃሕፍቱ እዮም፡፡ ሰባት ከካብ ገዝኦም ምውፃእ እንትጅምሩ ካብቲ
መስኮት ናብቲ መፃሕፍቲ ገፁ ከይዱ። አግሩ ክቖርሮ ከም ዝጀመረ
እንተስተውዕል በቲ ዓራት ገፅ፣ ኣብ መንገዱ ዝነበራ ሸበጥ ገይሩ ናብቲ


132ክልተ ዛንታታት


ግርማይ እቲ ኣተኣናጋዲ ኣምፂኡ ኮፍ ዘበሎ ስፕሪስ ናብ ምሕባር
ኣቲዩ፤ ናይ ግዘ ንእስነት መሕለፊ እዩ ንዝበሎ ሪእቶ መልሲ
ኣይነበሮን፤ ግዘ ንእስነቱ ብግርህና ካብ ዓበይቲ ብዝረኸቦም ምኽሪታት
ህይወቱ ብቕንዕና ክመርሕ ብምፅዓር ዝረብሕ ነገር ከይገበረሉ ከምታ
ዘሕብራ ዘሎ ስፕሪስ ዝሓዘቶ ሽኮር ሃንደበት ዝመኸኸት እያ መሲላ
እትስመዖ፡፡


“ንስራሕኻ ትፈትዎ ኢኻ፣ ንሰብ ምፍታው ግና መሕለፊ ግዘ
ኢልካዮ!” ኢሉ ካብቲ የሕብሮ ዝነበረ ስፕሪስ ቅንዕ ኢሉ፤ “ፍቕሪ
ምትእምማን እንተኾይኑ ሓላፊነት እዩ ዝኾን ዘሎ፣ ሓላፊነት ከዓ
ከቢድ ሸኽሚ እዩ፣ ፍቕሪ ዘይኮነስ ትህኪት እዩ ክወልድ" ኢልዎም
ዘሕበሮ ስፕሪስ በታ ዘሕበረላ ማንካ [g]ገይሩ እናጠዓመ፡፡ “ኣሕ ቆንጆ
ስፕሪስ" ኢሉ።፡


“ድሕሪኡ ደኣ፣ ቆልዑት ይመፁ፣ ምዝማድ ኣሎ፣ ሓላፊነትካ ትዋፃእ
እምበር ትህኪት ኣይረኣየካን" ኢሉ ገዛኢ፡፡


“ወሊድካ እውን ምጥፋእ ኣሎ እኮ አ…" ኢሉ ግዛቸው ናብ
መሳርሕቱ ዘወር ኢሉ።


ግርማይ ብግድኡ፤ “ብዘይካ ናይ ፍቕሪ ተኣምር ዝፀንዕ ርክብ ዝህልው
ኣይመስለንን፣ ርክብ ኩሉ ትርጉም ዝህልዎ ኣይመስለንን" ኢሉ፡፡


ንፍቕሪ ከናሽው ጥራሕ ዝፈልጥዎ መሓዙቱ እንታይ ከም ዝረኸቦ
ክፈልጡ ዝበለፀ ተሃንጢዮም፡፡


1444ክልተ ዛንታታት


“ብዙሕ ስራሕ እዩ ዘለና። ናብ ቤት ትርጉማት ከይድና ንገፅ ሚእቲ
ቕርሺ እዮም ሓቲቶምና። ነዚ ክንኸፍል ኣይንኽእልን፡፡"


“ንገፅ ሚእቲ ከየዋፅእ ይኽእል፤ እንታይ ኢኹም ኢልኩምዎ?
ክትሸጥዎ ድዩ?”


“እቲ ዕዳጋ መፃሕፍቲ ሪእናዮ ኢና" ኢሉ ንየማን ገፁ ኣብቲ ሓፁር
እቲ መናፈሲ ኣብ ኣናእሽቱ ድንኳናት መፅሓፍ ደርዲሮም ናብ ዝሸጡ
ነጋዶ ገፁ ብመንከሱ ኣመላኺቱ፤ “ንስራሕ ዝሕግዙ መፃሕፍቲ
ሰሪሕኻ ከም እትኸስበሎም ርግፀኛታት ኢና፤ ዋና ዕላማና ግና ነቲ
መሰልጠኒ ትካልና እውን ከኾኑ እዩ” ኢልዎ፡፡


ኣብ መፅሓፍ ስራሕቲ ከምዚ ነቲ ሞያ ኢሉ ዝሰርሕ ሰብ ግርማይ
ገጢምዎ ስለ ዘይፈልጥ ብለይኩን ተሓጉሱ ኣሎ፡፡


“ሓሳብና ሓደ ክልተ መፅሓፍ ኣይኮነን፤ ኣማኢት ክንሰርሕ ኢና።
ቢሮና ኣብ ራስ ሆቴል እዩ። ኣብኡ ዋላ እትሰርሐሉ ቦታ
ክነመቻችየልካ ንኽእል ኢና። ትሪኦም ዘለኻ መፃሕፍቲ ናይ ንግዲ
ስራሕ ዝሕግዙ እዮም።፡ ሓለቓይ ዘይፈልጦ መፅሓፍ የለን። መንእሰይ
እዩ፣ ግና ዘይሰርሖ ስራሕ፣ ዘይኸዶ ዓዲ የለን። ምሳና እንተሰሪሕኻ
ካብቲ ክፍሊት ንላዕሊ ብዙሕ ነገር ክትኽስብ ኢኻ፡፡ ኣዚዩ ዘሕጉስ
ግዘ እዩ ክህልወካ፡፡ ቢዝነስ ስልጠናታት ወሲድካ ትፈልጥ ዶ?" ኢሉ
ሓቲቱ መልሲ ክፅበ ጀሚሩ፡፡


ግርማይ እታ ዘረባ ናብ ፕርፓጋንዳ ምንሽርታት እንትትጅምር ናብቶም
መፃሕፍቲ ዓይኑ ገይሩ፣ ልቡ ተመቓቒላ፣ ምስማዕ ጠጠው ኣቢሉ
ነይሩ፡፡


ከም ዘይሰምዖ ምስ ፈለጠ ለይኩን ንግርማይ ብዓይኑ ከፅንዕ ፀኒሑ።
የዋህ እዩ ዝመስል፤ ክሳብ ሕዚ ንትርጉም ስራሕ ካብ ዝረኸቦም ሰባት
ንላዕሊ እዚ ንምስማዕ ቁሩብ ይመስል። ክሳብ ሕዚ ዝነፀጎ ሓሳባት


166ክልተ ዛንታታት


አታ ኣብ ቤተ ክርስቲያን ዝተርኣየቶ ነገር ንማንም ኣብ ምድሪ ዘላ
ነፍሲ ትንፍስ ኢልዋ ኣይፈልጥን፡፡ ንሳ እታ ዝኸበረት ሜስጥሩ እያ፣
ምስማዕ ንዘይግበኦም ኣእዛን ኣስሚዑ ክብርቲ ሓቁ  ከሕስራ
ኣይደለየን፡። ሕዚ ግና ንህያብ ዝምልከታ ስለ ዝኾነ ክነግራ ወሲኑ ኣሎ።
ዳርጋ ሙሉእ ንሙሉእ፣ ንሳ ንምኳና ርግፀኛ እዩ። ንመጀመርታ ግዘ
እዩ ዝተጠራጠረ እምበር ደጋጊሙ እንትሪኣ፣ አታ ምስ ፍሽክተኣ
ዝረኣያ፣ ባዕላ ንምኳና ርግፀኛ እናኾነ እዩ ከይዱ፤ ከምዚ ዝበለ
ፍሸኸታ ኣብ ህይወት እንተዘይኮይኑ ኣብ ካሊእቲ ጓል ሄዋን
ኣይረኣየን፤ እተን የዕንቲ አውን እየን ዝኽመሳ ዝመስላ፤ እተን
ታሕተዎት ግልባሽ ከመይ እከብ ኢለን ናብ ዓይና ከም ዝድይባ እዩ
ዝገርሞ፤ ዝስሕቦ፤ ፍሉይ ምልክቱ እየን። ነዚ ፍሽኽተኣ ደጋጊሙ
እናረኣዮ ብዝኸደ ቑፅሪ ዝበለፀ እዩ ርግፀኛ ዝኾነ፡፡ ግና ኣይነገራን -
ፍርሒ ይኹን ስንፍና፣ ምጉዳል ዓርሰ እምነት ይኹን ፅሕፍቶኡ
ዘይምቕባል ንዓርሱ ግልፂ ኣይኮነሉን፡ እቲ ሓቂ ግና ድልዊ ዘይምንባሩ
እዩ ነይሩ፡፡ ሕዚ፣ ኣርፊዱ ኮነ ግዚኡ ኮይኑ፣ ድልዊ ኮይኑ ኣሎ፡።፡ ካብ
ዘጠራጥሮ ነገር ተናጊፋ ኣሎ፡፡


ክነግራ ኣለዎ። ክሳብ ሕዚ ብኣኻል ተራኺቦም ኣይፃወቱ እምበር
ካብ ምፅሕሓፍ ቦኺራ ኣይተፈልጥን - በኣኣ ወገን እውን ዝኾነ ነገር
እንተዝህልው እምበር ብኡኡ ግዚኣ ኣይመባኸነትን ነይራ፤ ክናገር
ከም ዘለዎ ንዓርሱ እንተእምን ዝሓስቦ እዩ፡፡ ንምርኻብ አውን ድሌት
ኣለዋ፡፡ በኣኣ ዕድመ ዘለዉ መሓዙታ ኮኑ ልዕሊኣ ዘለዉ ኣዝማዳ
ብዝረኸብዋ ቁፅሪ ወግዖም ብዛዕባ ሓዳርን ምውላድን ኮይኑ ኣሎ፡፡
ዕድመኣ ከይኸደ ክትቅልጥፍ ከም ዘለዋ እዮም ዝነገርዋ፡፡ ንሳ አውን
ሎሚ-ሎሚ ናይ ብሓቂ ክትሓስበሉ ጀሚራ ኣላ። ካብ ቀደማ ንግርማይ


474ክልተ ዛንታታት


ንዓርሱ ረኺብዎ፡፡ ንሳ እውን ፈፂማ ካብ ዝገመተቶ ዓይነት ሰብ
ብኣንፃሩ ኮይኑ እያ ዝረኸበቶ - ኩሩዕን ተጅሃሪን እዩ ይመስላ
ዝነበረ፣ ንሱ ግና ከም ፃዕዳ ወረቐት ተዘርጊሑ ድላያ ክትገብሮ ድልዊ
ዝኾነ ዓይነት እዩ ዝመሰላ፤ ዓይኑ ካብኣ ከየልዓለ ክዛረብን
እንትትዛረብ ክሰምዓን ሰጋእ ዘይምባሉ ዘሕፍርን ዘፍርሕን ነገር ኮይንዋ
ኣሎ።


ብዛዕባ እቲ ተራኢዩኒ ዝበላ ነገር ኣጥቢቓ ሓቲታቶ፡።፡ ኩሉ ሕቶታታ
መሊስላ፡፡


“እሞ ካብኡ ኣነ ተሪአካ？”


“እወ።”" ንምንታይ እውን ክሳብ ሎሚ ክነግራ ከም ዘይከኣለ ከረድኣ
ፈቲኑ - ነታ ካሊእቲ ይፈትዋ ዝነበረ ይመስሎ ከም ዝነበረ፣ ብሓፈሻ
ናብ መፃሕፍቲ ኣድሂቡ ከም ዝነበረ፣ ንባዕሉ ይደሊ ከም ዝነበረ...
ንባዕሉ አውን ዘይተረደኦ መልስታት ከህባ ፈቲኑ፡፡ ግርማይ ዝበለፀ
ብዝተፃወቱ ቑፅሪ ዓይኑ ካብኣ ምልዓል እናተስኣኖ ነይሩ ይሪኣ ዝነበረ፤
ንሳ ከዓ እናኸበዳ፣ ዓይና ናብ ጎንን ናብ ደገን ትገብር ነይራ። ብዙሕ
ነገር ተጫዊቶም፣ ብዛዕባ እዋን ተምሃራይነቶም ገይርዎም ዝበሃሉ
ነገራት ሓቲታቶ ይምልሰላ ነይሩ፡፡ ብዛዕብኡ ከመይ ክንድዚ ክትፈልጥ
ከም ዝኸኣለት ከም ወትሮ የግርመሉ ነይሩ፡፡


ሞባይላ ርእይ ኣቢላ፣ “በል ሰዓት ከይዱ ኣሎ፣ ቢል ኣይመፀን ድዩ？"
ኢላ ሓቲታቶ፤ ግርማይ ሓሙሽተ ደቓይቕ እውን ዝሓለፋ ኣይመሰሎን።
ሒሳብ ንኸምፅእ ነቲ ኣተኣናጋዲ ብምልክት  ነጊርዎ። እቲ
ኣተኣናጋዳይ ሒሳብ ሒዙ እንትመፅእ፣ “ናይ ቢሮ ካርዲ ኣለና" ኢላ
ኣየኽፍልን ኢላቶ፣ ነቲ ቢል ተቐቢላ ግና ብካርዲ ዘይኮነስ ብገንዘብ
ከፊላ።፡


193
[a]ካሊእ ተካኢት ቃል ተተናድየላ ፅቡቅ እዩ？
[b]ሕርያ
[c]
[d]ሕማቃት
[e]ብናይ ሃፀያት ዘበን
[f]እዛ ደመራ እትብል ቃል ናይ ትግርኛ ትርጉም ተልይዋ ጠይቅ？
[g]ማንካ