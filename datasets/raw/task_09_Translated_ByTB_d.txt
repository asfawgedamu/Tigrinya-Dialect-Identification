ሓዱስ ስራሕ ብምግናየይ ተሓጉሰ ኣትዎዮ ላብ ደይፈልጦ ዓዲ ኣትወ ከፍ ትብልኹይ ብድሕረኧይ ኽልተ ወዲይ ጓልሊይ መናእሰይ ከፍ ብሎም ላብቲዘራረቡ  ክስመዐኒ ጀሙሩ። ክስሕቑ እንድሕር ደይደሊዮም ብፍፁም ሃምለይስሕቑይ ኽልተኦም ኣነ ብለይምስሓቕ ይሐሽ ኣነ ደኣም ይሐሽ ላተበሃሃሉ ነብሮም። ደይምስሓቕ ጨለ ኾይኑ ድዩ？ ኣብዚ ደመሰለ ዓዲ ኣትዎም ብዛዕባ ለይምስሓቕ (ደይምስሓቕ) ሃመይ ይኦም ልፀውዩ？ ኣማርካዊያን ሰሓቕ ድምፍጣር ድምሻጥይ  ድምዕዳግይ ዳፍስስዎ ገንዘብ ሓስዎዮ። ኣስናኖም ይርገፋ ታኾይኖም ይኦም ደይስሕቑ！ፍቕሪ ንእስነት ዘረባ ዓሻ ያዛርቦምሎ።
ከፍ ብለ ላሃለውኹ ደይሓሰብኽዎ ሰብ መፅኡ። ሓድስ ስራሕ ኣብ ድኣተውኹሉ በት ትምህርቲ ድሰርሕይ ሱቕተኛ ድኾነ መሳርሕተይ ይኡ። ቓጥን ይኡ፡ ሓጭር ይኡ። ድፈትዎም መፃሕፍቲ ሕዙ ይኧ ድርኢዮ። ስሙ ትፀውየንሎይ ሰሓቐይ ሞሉቑኒ ነውሩ። ያይላል ይብሃል። ታይ ዓይነት ስም ይኡ？ ያይላል（ክሕይል ይኡ）ትብለውወይ ይግረምኹም ውሉ ይኡ ግዲ ደቑቑ ድተረፈ？ እንድዒ። ኣብ ድተፋለጥናሉ ማዕልቲ ብዛዕባ ኣዕርኽቲ ዳትዘራረብና ኣዕርኽቲ ሃይደይብለይ ትፀውለኹወይ “ፀውታ ኻልቢ ይኡ ውሉኒ። ኻልቢ ታይ  （ታ）ገብሩዎ ይኡ？
ኣብ ና መምህራን መፅነሒ ትጋነይለናይ ንእሽተይ ናውግዕ። ኣብ መጀመርያ ሰሙን ና ዊልያም ጉልድንግ”Lord of the Flies” ልባዕለይ ካብዚ ላወፀኹ የኾንኹይ ልዛረብለኹ። ኣነ ካብ ህዝብይ መራሕቲይ ዝገደድኹ ድኹም ድኾንኹ ወፂእት ዘመናዊ ይኧ። ዶስቶየቭስኪ ትገልፀሎይ ‘’  ኣነ ታ ሻሂየይ  ክሻዕ ደይሰኣንኹዋ ዓለም ዋላ ዳብ ጋሃንም ተወረደት ኣይግድሸኒይ ሃምድበሎ ዓይነት ሰብ። ዘመናዊ ስልጣነ ምስ ተግባር ኣፋትሑና እነሆ። ናይ ምፍላጥ ናፅነት እነሀና፡ ኣእዳውና ግን ተኣሳስረን ይኧን፡ ናይ ምፅሓፍ ነፃነት እነሀና ፡ ርእስና ግና ብበዝሒ መረዳእታይ ምስሉይነትይ ትደፍኑ ይኡ። እዚ ዘመን እዚ ና ተግባር ደይኾነስ ና ወረ ዘመን ይኡ።ኪርክጋርድ ሃምልትዓዘቦ ‘’ደቂሰባት ደይጥቀምሉ ና ምሕሳብ ነፃነቶም ድምክሕሓስ ትብሎውይ ና ምዝራብ ነፃነት ይጥይቑ’
ካብ ላዕሊ ዓመፅ፡ ካብ ታሕቲ ምስሉይነትይ፡ ኣብ ሞንጎ ምልማስ እነሆ። ዓለም ንፈልጥ ላፈቐደትልና ምእንተ ትሰልበና ይመስኒ።ተደይኾይኑ ላብ ዓመፀኝነት ወይ ላብ ምስሉይነት  እንድሕር ደይንኣትው ኾይንና  ቦታ ኣይህልወናይ። ወትሮ  ወፃእተኛ ጓና ንኾን መዕረፊ ደይብላ ነፍሲ። ሃምድነበረ ላሓደረ ክርደኧኒ ጀሙሩ። ህፃን ኾይነ ኣደወኧይ ብሞት ትፍለየንላይ ሰባት ድምንታይ ይሓዝኑ ሃም ድነበሩ ድምርዳእ እኹል ንቕሓት ኣይነበረንይ። ብልቦና ቑልዕነት ኾይነ ዳግም ንጋነይ የና ብለ ይኣምን ስለድነበርኹ ድቲ ርግፀኛ ድኾነ ነገር ካብ ድፍላጥ ኣይሓዘንኹይ ነብረ። ብፋቕዕ ላደዋይ ላትቐላቐልኹ ነብረ። መለስ ትሞትሎይ ግና ዋላ ናሞት ትርጉም ይረዳእ ዳኣሚይ ብህወት ላሃለወ ግና ናህላወኡ ትርጉም ኣይተረዳእኹይ ነብረ። መለስ！ተቓወምቱ ኣምባገነን ይብልዎ። ኣምባገነን ኹላይ ነውሩ። ብናዩይ ብመሓዙቱይ ቓልሲ ግና ኣብ መሬት ድወረደ ሓቅነት ደለዎ ኣፍልጦ ድተወሃቦ ናይ ብዝሃ ብሄራዊት ኢትዮጵያ ሰባት ምርኣይ ግና ናዩ ኣምባገነንነት ድኣቶም ታይ ማለት ሃምድነበረ ያረደኧካ።
ነፃነት ሃም መቧኽዕቲ ኣብ ሕድሕድ ልቦና ሰባት ውሽጢ ምብልዕላዕእ እንድሕር ደይጀመረት ኾይና እዛ ነፃነት ናብዙሓት ኣምባገነንነት ክመፅእ ትገብር ደኣምይ ኻልእ ጥቕሚ ኣይህልዋይ። ብዚ ኹነታት ኾይኖም እቶም ንኡሳት ካብ ኣምባገነንነት ብዙሓት ናንኡሳን ተመረፁ ክውቀሱ ድዮም？ እቲ ተሓታታይ  ድነፃነት ተቐቡሉ ነፃነት ምውሓስ ድተሰኣኖ ብዙሃን ይኾን። ሚለር ሓግዘኒ እማ ‘’ሓደ ኣግኒይና ደይንፀግቦ ነገር ፍቕሪ ይኡ፡ ሓደ ብእኹል ኹነታት ደይንህቦ ደማይ ፍቕሪ ይኡ።’’
ግና ቼኮቭ ሃምደሎ ደማይ ‘’ፍቕሪ፡ዕርክናይ ምክብባርይ ህንዲ ፅልኢ ድሰባት ኣያተሓባብሩይ’’ ኾይኑናሎ እቱ ነገራቶም። ናይ ህልውናዊ（existentialism）ፈላስፋታት ናይ ደቂ ሰባት ኹነታት፡ድቲ  ፆውራ ሰብ ብምስትንታን፡ ብዛዕባ ዕድል ወዲ ሰብን ቓልሲይ መስተርእየትነት （absurdity） ይራቐቑ። ኣብ ርእሲ እዚ ሓቂ ህልውናና ንኡስ ኾይንኻ ጓናነት ክስመዐካ ብድገብር ናዘመን መንፈስ ትፍተንሎይ ብሄራዊ_ህልውናዊ （ethno-existential）ናመኖባብሮ ፆውራ ድፀወረ ሰብ እንድሕር ደይኾነ ድርደኦ ካውንስለር ኣይኾነይ።’’ ክብሎ ይደሊ እማ ኣፃብዕተይ ግና ‘’ኣይ ጥንክር ብልኻ ምስራሕ ይኡ እምበይ’’ ብለን ይፅሕፋ። ጠንኪርኻ ምስራሕ ናህወት ግዴታ ሃም ልኾነ ትርዳእለኻይ ‘’ብህወት  ርውየት የብለይ’’  ድብል ትሰምዕ። ’’ እዚ ኩለንታ （ዩኒቨርስ）ካብ ጫፍ ፅንፊ ክሳብ ኻልእ ጫፍ ፅንፊ ደሎ ናይኻ ህይወት ክዕቅብ ሃም ድኽእል ትገብሩ፡ ብደረጃ ኣቶም ዎርዱ፡ መጠኑ ሓልው ይኡ ትሰርሑ። ኣብቲ ኩሉኣዊ ፍጥረት ሓዲኣ ቅመም ብሓንቲ ግራም ትውስኽሎይ፡ ወይ ደማይ ሓይሊ ስሕበት ብቑሩብ ትዛበዕሎይ፡ ወይ ሓደ ብዓይኒ ደይረኧ ኣተም ብጣዕሚ ንእሳት ብድበሃል መጠን ማሱ ኻልእ ተልኾን ነብሩ፡ ምድሪ ህወት ድፆሮሉ ባህርያት ኣይነበሮይ፡ መለከዒ ብደይብሉ ዓብዩ ኹለንታ ከፍ ድበለ እዚ ተኣምር ሒሳብ ህወትኻ ክዕቀብ ድኸኣለ ምዃኑ ፈልጥኻ ድህልውናኻ ወጋ ትህቦ እንድሕር ደያኽኧለካ ምንም ተበሉኻ ኣይትረዊይ’’ ምባል ይደሊ እማ ‘’ኣይ ምንባር ፅቡቕ’’ ብለ ይፅሕፍ። ድኾን ደሞዝይ ፍቕርይ ይግነይ ክህልው እኮ ይኾን። ወይስ ድኾን（ዳፅግብ）ምግናይ ዶ ሃምዚ ያብል ይኾን？እኹል ምግናይ ጎዶሎነት ምፍጣር እምበይ ምምላእ ኣይፈልጥይ ማለት ድዩ？ ሃም ሰቡ ይመስል። ኣነለ እኹል ተለግኒይ ሃምኦም ሃማንፀርፀርኹ ዶ？ ኣይመስለኒይ። ምስ ኣግነኹ ክፀውየኩም ይኧ።
ካብ ስራሕ ወፅኧ ስራሕ ኣይፈታሕኹይ ኣብዚይ ኣፍቲይ ና ትርጉም ስራሕ ላሰራሕኹ ገንዘብ ያግኒይ ይኧ። ብለይሳቶም ኻልእ ተጠቃማይ ኣይነበራይ፡ እሶም ወግዒ ዶው ታቡሎውይ ብደይ  እታ ትሕት ድበለት ድምፂ ትወፅእ ድነበረት ብሉፅ ደርፊ ኻልእ ኮሽ ትብል ድምፂ ኣይነበረትይ። ብደገ ናመኪናታት ና ክላክስይ ፍሬንይ ድምፂታት፡ ና ታክሲ ፀዓኖ ጫውጫውታ፡ ኣብ መንገዲ ድሽቅጡ መናእሰይ ና  ምዕዳግ ዋጋታትይ ኣዋጃት….ይስምዑ ነብሮም።
ግዛቸው ድቲ ፀውታ ሰብሩ ላሰሓቐ፡ ‘’ግርማይ ቕድሚ ሰሙን ሃምዚ ክብል ይኡ ተድብሉኒ  ኣይኣመንን ነብረ’’ ብሉ（ውሉ）። ‘’እወ፡ መን ይኣ ዳፍቐርኻያ ኸ？ ያፍቕራ ነብረ ደኻ ኸ ድበልኻ？’’ ውሉዎ ገዛኢ።
‘’እስኪ ግልፂ ግበሮ ተይሓሽውኻይ ፅወየና’’ ውሉ ግዛቸው ቕብል ኣብሉ።
‘’ግልፂ ምግባር ክኻብድኒ ይኡ፡ መማህርትና ይኣ ነብራ፡ ኣብ ፌስቡክ ቕድሚ ሐዚ መልእኽቲ  ልእኸላ ይፈልጥ ነብረ ግና ኣየዋገዐትንይ ነብራ፡ ሐዚ ብቓደማይ ዳልዐልኻኒ ፎቶ  ምስ ለጠፍኽዎ ብኡ ምውጋዕ ጀምርና …ካብኡ.. ’’
ተይወደኧይ ሕድግ ኣብሉ ‘’ ካብኡ ፍቕሪ ሑዙካ？’’ ውሉ ኣስሕቕዎም።’’ መን ይኣ ፅወየናይ ዶ？’’
ግርማይ ቡንይ ስፕሪስይ ትሰትይሎ ቐስ ውሉ ይኡ፡ ካብታ ስፕሪስ ፉት ኣቡሉ ከፍ ምስ በለ ጭሕሙ ምድራዝለ ልማዱ ይኡ። ጭሕሙ ላደረዘ （ዳደረዘ）’’ረኧዩ ድኾነ ተኣምር ኣብ ህውተይ መፅኡ እኖሆ፡ ብፀጋ ክቕበሎ እነሀኒ ላገለብኹ፡ላሓጨጭኹ ክነብር ኣይኽእልይ’’ ውልዎም።
‘’ክፀውይ ኣይደሊይ። መን ይኣ ሃምዚ ድቐየረቶ？’’ ውሉ ገዛኢ። ፍቕሩ ብፌስቡክ ካውግዓ ኽእሉ ይኡ፡ እሳ ደማ ምስኡ ምጭዋት ምፍታዋ ኣሐጉስዎ ይኡ። ምስኣ ትፀሓሓፍሎይ እዛ ማዕልቲ ሃም ሰከንድ ይኣ ትሓልፍ። ካብ ሜክሲኮ ክሻዕ መካኒሳ ተይተፈለጦይ ድልዕሊ ሓደ ሰዓት ሽርሽር ላገበረ ዓዱ ትበፅሕሎይ ድኽምኽም ውልዎ ነውሩ（ነብሩ）። ኣብዚ ግዘ እዚ ኣድስ ኣበባ ኣብ ሓያል ናህሪ ልምዓትይ ምዕባለይ ይኣ ነብራ፡ ብብማዕልቱ ሓደስቲ ኣስፋልቲታት ተኸቲሎም ቓኝዕይ ጉራይ ፎቓት ላበቖሉ ድሓድሩ ይኦም ድመስሉ እዚ ና መካኒሳ መንገዲለ ናዚ መርኣያ ይኣ። መብዛሕተኦም ዜጋታት ሃፍቲ ዳጥርዩላይ ዳፍስስላይ ሕምብርቲ ኢትዮጵያ ይኣ ኣዲስ ኣበባ፡ ካብ ቓረባ ግዘ ላብዚ ግና፡ ብፍላይ ድሕሪ መረፃ ቴስዓይ ሸውዓተይይ ፖለትካ ቅንጅትይ፡ ገመናኣ ትርእይ ጀምራ እነሃ። ተጋሩ ተፈሊዮም ኣደዳ መጥቓዕቲ ምዃኖም ኹነታት እንድሕር ሓሙቑ ክሻዕ ህንደየናይ ኹፉእ መልክዕ ክሕዙ ሃም ድኽእሉ ድተገለፀሉ ተጓንፎ ነብሩ። ድሕሪ ቴስዓይ ሽውዓተይ ብሙሉእ ልቡ ኣዲስ ኣበባ ሃም ዓዱ ድሪይኣ ትግረዋይ ድቲ ገመና ደይረኣዮ ጥራሕ ይኡ ድኾን እቶም ቕድሚት ብቕድምት ዩንቭርስቲ ኣድስ ኣበባ  ኣብ ድርከብ መናፈሲ ድባብ ብዛዕባ ጎጆሞ ታውርይሎውይ ኣብ ርእሲ ትቖርፆም ድተረፉ ድዚ ይኡ ነብሩ።
ግርማይ ድሕሪ ስራሕ ምጅማሩ ቑልዕነቱ ላብ ዳሕለፈላ ሑመራ ኸይዱ ኣይፈልጥይ፡ሑመራ ናንግዲ ከተማ ምዃና መጠን ብዓቕማ ለውጢ  ታርእይላ ይኣ። ልስዳን ዳውፅእ መንገዲ ባቡር ለ ክዝርገሐላ ይኡ ምስማዑ ብዛ ዓዲ መልኡ ተስፋ ካብ ምቑራፅ ክወፅእ ገብርዎ ይኡ፡ ልምዓት ላሰላጠ ብድኸደ ቑፅሪ ሃም ቴስዓይ ሸውዓተይ ድበለ ዓንቀፍቀፍ ላሃሰሰ ክኸድ ሃም ድገብሮ ይኡ ዳተስፈው ዋላ ቑስሊ ተሓደገ ግዘ ደያድሕኖ ቑስሊ ኣይህልውይ። ሐዚ ደማ ፍቕሪ ተስፋ ህብዎ እነሆ።
ፍቕሪ ደይድገም እንድሕር ድሓቀኛ ፍቕሪ ድከኣሎ ካብታ ድኡ ድብተብሃለት ጥራሕ ሃም ድኾነ ሓስብዎ። ድኣ  ተለይኣግንዩዋ ፍቕሪ ድበሃል ኣብ ህወቱ ኣይህልውይ ማለት ይኡ። ካብ ልቡ ደይኣመነሉ ነገር ድማይ ኣይገብርይ። ፍቕሪ ሓልፉኒ ውሉ ተሓስቡ መተካእታ ብፍፁም ኣይቕበልይ፡ ሃም ድሓለፎ ኣምኑ፡ድሓለፎ ነገር ቕንጅናኡ ላፈለጠ ይኡ ክነብር ክፍትን። ወይ ኻልእ መልሲ ካግኒይ እነሀዎ።
ምሸት ደኽምዎ ገዝኡ ትኣትውሎ ድሓሰቦም ነገራት ከይጠፍእዎ ይፅሕፎም ይኡ። ሐዚ ድማይ （ለለ）እዚ ድምግባር ላፕቶም ኣብርህዋ። ኣብ ዓዱ ከፍ ድብለሉ ወንበር ልክዕ ሃም ና ብሮ ተሽከርካራይ ወንበር ይኡ፡ ዓዱ ከፍ ውሉ ድድሰርሕ ሰብ ኣድላዪ ይኡ። ምስ እዚ ወንበር ደይኸድ ንእስ ድበለ ና ካፌ ዓይነት፡ ኣብ ማእኸሉ ብድነሆ ሓደ እግሪ ደው ድብል፡ ጠረጴዛ ለ እነሀዎ። ድምታይ ይኡ ፍቕሪና ፅዕንቶ ይህልዎ ዶ？ኻልእ መልሲ ዳድልዮ ሓሳቡ። ድዚታት ላሓሰበ ከፍ ካብ ድበሎ ትላዒሉ ድታ ጓሓት ድዘከራ ፍቕሪግዘ ቑልዕነቱ ክሪኣ ሻንጥኡ ኸይዱ ሰነዳቱ ዳቕመጠላ መድሐዝት ኣውፅኡ ካብኡ ና ኻልኣይ ብርኪ ና ተመራቖ ተምሃሮ መፅሄት ኣውፅኡ ናቶም ክፍሊ ላብ ደለዎ ገፂ ኸይዱ ፎቶኣ ክሪኦ ጀምሩ። ኣብ ነውሕ ግዘ ይኡ ድቲ ፎቶ ድረኣዮ ኻልእ የብሉይ። ፎቶኣ ትህቦ ተሓተታ ድኾኖ ክዝክር ጀምሩ። ኣብ ጉኑ ከፍ ድብል ኣብኡ ኣብ ደርጊ ልዑል ወተሃደራዊ ብርኪ መዓረግ ድበፅሐ ቖልዓ ነብሩ ከይትህቦ ድገበረ።
ላሰሓቐ፡ ‘’ትፈልጢ ዲኺ፡ ና ፍቕሪ ደብዳበ ላፀሓፉ፡ ምስ ፎቶኧን ኣብ መፅሄት ክወፅእ ይገብሩ ይኦም እኮ..’’ ውሉ። ትህቦ ብላ ድነበረት ኢዳ ስሕብ ኣብላ መልሳታ። ኣብኡ ኣብ ኤርትራ ስለ ድሞተ ድተጋደልቲ ሸዕብያ ኾነ ህወሓት ፅልኢት ነብሩዎ። ደባልቄ ኣብ ና ወትሮ ቦታኡ ካብ ና ፔፒሲ ኪዎስክ ፍንትት ውሉ፡ ከፍ ውሉ ርእይዎ።
‘’ኣፍታ ፔፕሲ ጥብቓ ከፍ ድበለ ሰብኣይ ይረኣየካሎ ዶ？’’ ውሉ ሓቲትዎ። ጌታቸው ደባልቄ ድጥበብ ድራማ ህወቱ ህቡ፡ ትፅሕፍሎ፡ተዳልውሎይ ስራሕ ቤት ድራማ ትሰርሕሎይ ይኡ ህወይቱ ኣሕሊፍዋ። ሃምዚ ጡረታ ወፅኡ፡ጨጉሩ ሰዪቡ፡ጎውጡ፡ምንቅስቓስ ኣብ ድፅገመሉ ዕድመ ኾይኑ ላብታ ድፈትዋ በት ድራማ ይኡ ድመፅእ። እቶም ተካእቱ ደማይ ዓብዩ ኽብርይ ፍቕሪይ ይኦም ድህብዎ።
‘’እቲ ድበይኑ ደሎ ድዩ…. እወ’’ ውሉ መልሱለይ።
‘’ኣርትስትይ ፀሓፋይይ ይኡ፡ ቕድሚ እስኻ ምውላድኻ ይኡ ላብ ጥበብ ዓለም ድኣተወ፡ ኣብዚ ከባቢ ካብ ደለው ነገራት ብዕድመ ድበልፆ  እዛቶሙ ጥራሕ ይኦም፡ እዚ ኹሉ ዓመት ደሕለፎ ህወት ብገንዘብ ድገንዘብ ድነበረ ይመስለካ？’’ ውሉ ሞሉሱ ድድሕሪት መናዕ ውሉ ሪእይዎ። ‘’ሕጉስ ወይ ቑሱን መነባበሮ ኣይመስለካይ？’’ ሕጉስ ኸ ታይ ይኡ？ እነሆ ድዩ？ዕላማኻ ረኺብኻ ተይደይነበርኻዮ ኣይካኣልይ？’’ ውሉ ሓትትዎ። ለይኩን ኣይመለሰይ፡ ሃንደበት ና ግርማይ ስምዒታዊ ኾይኑ፡ ሃም ዓሻ ላብ ረብሓ ክቕየር ደይኽእል ሕቶ ምሕታቱ ኣሕዝንዎ። ምሽኪናይ ዕድመኡ ብዋዛ ካባኽኖ ይኡ ውሉ ሓስቡ።
‘’ረኧ  እዚ ሰብ እዚ ኣብ ስራሕ ዓለም እኳ ሰለስተ መንግስታት ሪኡ እነሆ፡ ብሃይለ ስላሰ ግዘ መንእሰይ ነውሩ ቕልል ድበለ ህወይት መንእሰይ ኣሕሊፋ ይኾን፡ብደርጊ ግዘ ለ ካብ ጥበብ ተይተፈለየይ ድቲ ሓያል ና ጭቆናይ ራዕዲይ ኣገዛዛኣ ኣሕሊፍዎ እነሆ። ድሕሪ ደርጊ ለ ይሀው እነሆ።  ለሚ ኣብ ጡረታ ል ኾይኑ ኣይረሓቐይ።  ታይ ይመስለካ ሚሽጥቱ？’’ ሐዚ ለ ለይኩን ኣይመለሰሉይ።
ኣእዳው ሃም ኽንቲት ፎኽሰን፡ኣፃብዕቱ ኣብ ጫፈን ትፍ ትፍ ብለን ካብ ድወፃ ደቀቕቲ ነጠብጣባት ረሃፅ ወፃኢ ኻልእ ስምዒት ኣይህልዋን ነብረን። ላበይ ሃም ድኸድ ምሕሳብ ዶው ኣብሉ፡ እግሩ ላብ ድመርሖ ላትኸተለ፡ ላዋገዑ ይሪኦ ድነበረ ገፃ ልክዕ ላብ ዓይነ ህሊናኡ ትመፆ፡ ኣብ ኣፍ ልቡ ና ሃሴት (ደስታ) ማይ ዝነትዐት ይመስል ንልቡ ላሓጎሰት ትጠልቕ ትሙክር፡ ልቡ ለ ውቅዒታ ወሲኻድ ላዕሊ ትድይብ ደላ ይመስሎ። ልክዕ ብመርፍእ ሉስሉስ ምዚቃ ላብ ደሙ ሃም ዝኣተወ፡ ኹሉ ነፍሱ ኣብ ርግኣት ኾይኑ ትነቓቕሑ ነብሩ።ኣእጋሩ ድረገፀኦ ደለዋ ሓንጓፍ መንገዲ እግረኛ ኣይፈልጥይ ደሎ፡ላትሳፈፈ ይኸድ ሃም ደሎ እቲ ድገፁይ ኣእዳውይ ድወቅዕ ደሎ፡ ድሸሚዙ ለምበልብል ደሎ ነፋስ ጥራሕ ነብሩ ድፍለጦ። ሃምዚ ድበለ ሰላም፡ ኣብ ምድሪ ንሪኦ ፈጣሪ ድፈቐደልና ፡ ቐልቐል ገነት ይኡ ድመስል። ግዘ፡ ናያ ገፂ ጥራሕ ክርኢ ውሉ፡ ሃም ወትርኡ ምጉያይ ዶው ኣብልሉ እነሆ። ና ኹሉ ነገር መዐቀኒ ኾይና ንኹሉ ነገር ሰርዛቶ።ንኹሉ ነገር ሰርዛ ታሕጓስ መልኣቶ። ድዚ ታሕጓስ ኣብ ውሽጡ ትፃውሩ ተፅኒሕዎ ድፍንድእ ክሻዕ ድመስሎ ኣሽኽኑ ምንስፋፋ ግና ክቕፅል ኣይኸለይ። ክንፍታቱ ኣንውሑ ዘርጊሑ ሓደ፡ ኽልተ ውሉ ኣዋቕዑ ክለዓል፡ልዕሊ እቲ ደበና ክኾን ደሊዩ መንኮራፊዕት ግና የብሉይ፡ ኣእዳው ይኡ ድነሀዎ። ክጓዪ ደሊዩ  ላቐልጠፈ ምስዳር ጀምሩ ላብ ውነኡ ምልስ ውሉ ሓድግዎ። ክዘልል ደሊዩ ብሓደ እግሩ ድቲ ምድሪ ክፈናጠረሉ ወቕዕዎ ኣይዘለለይ፡ ናቲ መሬት ስሕበት ቓሊል ኣይኾነን። ሃምዚ ድበለ ታሕጓስ ሪኡ ኣይፈልጥይ። ኹሉ ነገሩ ነቑሑ ይሰመዖ ነብሩ። ልክዕ ካብ ውሽጡ ሓዊ ትፈጡሩ ብኢዱ ክወፅእ ድበለ ይኡ ድመስል። ኣብ ውሽጡ ደሎ ሓዊ ብኢዱ ዓቲሩ ሃም ዕምበባ ትብትኖን ድኹሉ ካጥምቖይ ደሊዩ ኣብ ኣእዳው ግና ትፍ ትፍ ደበላ እናሃኣ ይኣ። ዓለም ብነፃ ትህቦ  ነገር እኮ የብላይ ‘’ ውሉ ኻልእ ነገር ከሕስቦ ፈትኑ።
ግርማይ ግና ‘’ፈሊጥኻ ታባላሽዎ እንድሕር ደይደለኻ’’ ኣብ ድበሎ ይኡ ልቦንኡ ድነበረ። ድኣ ድንሀኒ ፍቕሪ ፈሊጠ ክፍሽል ድገበርኽዎ ተኾነ ኸ ውሉ ሓስቡ።ስምዕቱ ተቖፃፂሩ፡ ንስምዕታ ትጠንቅቑ፡ ኾስኹሱ፡ኣለስሉሱ፡ኣርሕሱ ፍቕሩ ኣብ ልባ ክኣትው ግዘ ክህባ ነብሩዎ።ግርማይ ስምዕቱ ላትኸተለ ድስምዒታ ተይተጠንቀቐይ ድገበሮ ተገባር ብጣዕሚ ኣናስሒዎ እነሆ። ፈሊጠ ዶ ይኾን ሃምኡ ድገበርኹ ውሉ ሓስቡ። ፈሊጡ ተድኾን ድምንታይ ሐዚ ህንድዚ ይናሰሐላሎ？ ዓርኪ ሃም ደለዋ ትዛረዎላይ ኣይኣመይ ነብሩ ተድህልዋ ድምንታይ ድኡ ምግናይ ኣድለያ？ድሰራሕኽዎ ጌጋታት እንድሕር ኣርመ፡ ውልቃዊ ህይወት እንድሕር ኣመዓራሪዩ፡ ኻልኣይ ዕድል ትህበኒ የኣ ውሉ ሓስቡ።
እቲ ድኣዘዝዎ ስፕሪስ ምስ መፀ ኽልተኦም ኣቓልበኦም ላብ ቡኖም ገብሮም ከጠዓዕምዎ ጀምሮም። ድቲ ስፕሪስ  ትሰትይሎይ ካብ ኣፍንጭኡ ተያርሐቐ መዓዝኡ ለ ላጠዓዐመ ድቲ ቑሪ ላቲፃወረ ብቲ ምስትያት መንድቕ እቲ ካፌ ድደገ ከማዕድው ጀምሩ። ዝናብ（ኣቦይዝጊ）ላኸፈየ ኣብቲ  ምስትያት  ብቐጢኑ ላፈሰሰ ድቲ ኣደባባይ ፈዚዙ ክረኧ ገብርዎ ነብሩ። ብላዕሊ መኻይን ድዞራሉ ክቢ ኣስፋልቲ ብንቶ（ድልድል） ገፊሕ ኾይኑ ብትሕትኡ ጨዲድዎ ላብ ድሓልፍ ደሎ ኣስፋልቲ ድወርድ ጉራኡይ ቓኝዑይ ድውሽጡ ላፅበበ ድኽድ ቑልቑለት ድወርድ ድምዳም ሳዕሪይ ዕምባባይ ክቦቕሎ ተገብሩ ይኡ። ካብ ላዕሊ ትረኧይሎይ ደይተኸደነ፡ ታሕታዩ ድነኾለ፡ ኣጋር ሸሓነ ኾይኑ ትርእይዎ።